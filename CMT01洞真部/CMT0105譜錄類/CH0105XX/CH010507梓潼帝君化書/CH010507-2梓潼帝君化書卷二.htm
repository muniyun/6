<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部譜錄類</font><font size="3" color="#008080">(CH0105)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
        <b><span style="font-size: 18.0pt; font-family: 新細明體; color: maroon">
		梓潼帝君化書</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：梓潼帝君化書。撰人不詳，約出於元代。記述梓潼帝君生平及顯靈事&#36857;。四卷。底本出處：《正統道藏》洞真部譜錄類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: maroon">
		梓潼帝君化書卷之二</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">感生第二十一</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">神識君山歲月遙，洞天深邃絕塵囂。</span><span lang="EN-US" style="color: maroon"><br>
		</span><span style="font-family: 新細明體; color: maroon">偶嗟涕泣無從出，已覺悲魂不可招。</span><span lang="EN-US" style="color: maroon"><br>
		</span><span style="font-family: 新細明體; color: maroon">奪舍投胎緣未足，拖泥帶水恨難消。</span><span lang="EN-US" style="color: maroon"><br>
		</span><span style="font-family: 新細明體; color: maroon">玉壺不肯藏春住，漏泄陽和見柳條。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　予在君山久矣，一日春水初生，湖口有大舟艤岸，刲羊釃酒呼號而祭者，甚罄哀婉清切，予聞之不覺情感，迫而聽之，一婦年三十餘，體有金光，三&#37243;而祝曰：良人不幸得罪於君，遠竄南荒，死於瘴癘，家鄉萬里，旅櫬言歸，日月不居，行將卒哭，重念家無兼侍，堂有二親，有子在腹，未形兆眹。若山川神靈察我夫君以忠獲罪，憐我姑嫜暮景無依，今臨暮有期，為垂陰祐，使得一男子以續張氏，則妾之性命雖不保，猶無憾焉。予在雲路中不勝其悲，涕泗從出，忽身墮婦懷，懵然無覺，久之，聞人語曰：是兒是兒，予開目視之，身在浴盆中，蓋已生矣。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">奉先第二十二</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">厲王監謗眾心離，先子忠言履禍機。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">流彘早知將易位，逆鱗悔不聽防微。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">&#37682;孤聖澤曾無間，美謐英魂更有輝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">徑陟諫垣承世職，人言有子可傳衣。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　皇考諱無忌，歸葬河朔，母黃氏，慈祥明辯，篤于教訓。凡乳哺偃息寤歌之次，必以詩書言語，誘習鄰兒，與予嬉戲，則以泥土繒帛，結束設像，以為古人稱揚故事，或為君臣朝會，或為父子告戒，或為師徒訓勵，或為朋友接陪，每事指陳，俾予曉習世故。十歲，使就外學，名予曰忠嗣，追先志也，既長而冠，王父平子字予曰仲。母氏嚴三加之禮，西序答拜，因泣謂予曰：爾父曩事厲王，為保氏，掌諫王惡，而王性多忌，恥聞其過，諫者必誅，久之，至於監謗罪，死者眾，道路相語以目，人不堪命，百姓離怨，乃以疏告王，願王改行，除誹謗之令，以通下情，王不聽，於是流於番禺，既而不&#31108;，天下冤之。今王仁政，詔先朝臣子死以非辜者，咸&#37682;其後，汝其往哉！予乃詣京師，登肺石以自明，有詔追復皇考官，謚之曰獻，法曰忠必告上曰獻，仍以予為保氏，奉先臣之職，宣王之時也。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">孝友第二十三</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">長兄不幸身無後，同氣由來本一枝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">母氏悲傷情有感，楙陽立繼理為宜。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">北堂既慰慈親念，幽壤終為死者知。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">喪禮盡於王父母，揚名孝友顯當時。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　予兄允思，不幸早世，弗及見之。予年既壯，有二子，長曰然明，次曰楙陽，楙陽早惠，見憐於曾大父，長至之前夕，家廟祭奠，予母哭之哀，言亡兄絕世，予請以楙陽繼之，俾承其後，以慰母心。王母趙氏八十而終，王父以哀廢食，奠亦不起，予以孫承子服，斬衰三年，哀毀盡禮，聞予中外，時以孝友稱予字而不名。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">沔水第二十四</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">猗歟吉甫氣飄飄，勳望才猷冠聖朝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">經武緯文心固美，征西伐北地方&#36965;。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">鎬京飛語興讒謗，沔水聲詩託諷謠。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">君宰相歡功烈盛，賴予忠諫息言妖。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　王有賢臣尹吉甫，文武兼資，縉紳所慕，國家中更版蕩，四夷交侵，及王即位，北伐西征，以復文武之境。吉甫任專鉞之命，惟予與王居，吉甫居多大略而忽細故，王之左右多不悅者，於是讒譖迭興，王亦未免於疑，方其在京，有飛語聞上，予為多方解釋，意猶未明，予為歌沔水之什，王聽之，洎吉甫歸，功烈既成，君宰膠固，中興之績，視少康高宗為優焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">白駒第二十五</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">聖慮憂勤既有初，一朝德色沮嘉謨。</span><span lang="EN-US" style="color: maroon"><br>
		</span><span style="font-family: 新細明體; color: maroon">賢才遯去嗟黃髮，詩什形容詠白駒。</span><span lang="EN-US" style="color: maroon"><br>
		</span><span style="font-family: 新細明體; color: maroon">東帛自玆通下國，&#32675;英俄復集東都。</span><span lang="EN-US" style="color: maroon"><br>
		</span><span style="font-family: 新細明體; color: maroon">皇家招隱興王化，良自忠言勸用儒。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　王以大業克濟，普覃異恩，陞予為大夫，于時四方無虞，玉心</span><span lang="EN-US" style="color: maroon; background: lime">#1</span><span style="font-family: 新細明體; color: maroon">少怠。一日，師氏韋仲將誅章方上，天威肅震，寘韋于理。於是道德之士，老成之人，有翻然而去者，予心憂焉，乃作白駒之詩，以為譏刺，勸王留意賢才，寬容受諫，使在位者無去志，已去者冀其來歸，隱&#36857;者期於願仕。詩聞於上，上意感焉，於是詔告在外，責躬悔過，復韋之職，束帛弓旌，日遣無虛，未幾，清議歸美，士風藹盛，天下復見成康之化矣。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">舉讎第二十六</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">先君飲恨在黃泉，在禮讎家不共天。</span><span lang="EN-US" style="color: maroon"><br>
		</span><span style="font-family: 新細明體; color: maroon">已死風成無所及，後人溫叔乃為賢。</span><span lang="EN-US" style="color: maroon"><br>
		</span><span style="font-family: 新細明體; color: maroon">只知所舉惟才日，豈憶無辜被譖年。</span><span lang="EN-US" style="color: maroon"><br>
		</span><span style="font-family: 新細明體; color: maroon">上亦昭情知此事，何妨中外任喧傳。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　先人之死，蓋出於南風成之譖，朝之所悉知，終天之痛，予亦未忘，風成死久矣，有子名溫叔，有才而賢，嘗以國子隸業於韋師氏，予以問韋，謂予曰：風成之子好學無猒，語言可法，容止可則，當今貴遊子弟中未有也。天道難知，不意風成青蠅之行，有子如此，蓋瞽鯀生舜禹之比，他日必為大器。予雖有不共戴天之隙，而聞其善行，心嘗悅之，予既升大夫，保氏闕人，詔許舉所知以自代，薦溫叔，王聽之，卒善其職。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">恤孤第二十七</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">壽夭前途不易知，仲將方艾遽傾危。</span><span lang="EN-US" style="color: maroon"><br>
		</span><span style="font-family: 新細明體; color: maroon">一身永逝嗟無及，五女皆孤益可悲。</span><span lang="EN-US" style="color: maroon"><br>
		</span><span style="font-family: 新細明體; color: maroon">納釆問名如父在，執羔奠鴈及婚期。</span><span lang="EN-US" style="color: maroon"><br>
		</span><span style="font-family: 新細明體; color: maroon">死生不變論交日，泉下幽魂亦展眉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　師氏韋仲將與予為聯事，相知且久，一日，官車夙駕出于虎門，仲將欲有所陳，既前而卻，忽偃于地，衛士掖而起之，蓋已奄奄矣，歸而告姐。韋氏無子，唯女五人，長者以寡而歸宗，次者及笄而未聘，幼者已十五，韋以性於王，暴卒禁中，既無卹典，五女何依，予為備禮而嫁三人，其二幼者寄養于司諫高之量家，俟其長也，納為然明、楙陽之婦。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">慈訓第二十八</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">守志當年正妙齡，期頤耳目尚惺惺。</span><span lang="EN-US" style="color: maroon"><br>
		</span><span style="font-family: 新細明體; color: maroon">緣深不惑旁門法，心著常持內觀經。</span><span lang="EN-US" style="color: maroon"><br>
		</span><span style="font-family: 新細明體; color: maroon">花落花開根永在，月圓月缺體空靈。</span><span lang="EN-US" style="color: maroon"><br>
		</span><span style="font-family: 新細明體; color: maroon">臨終切切垂慈訓，證位仙階達杳冥。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　母氏早年守寡，享壽百歲，而視聽不衰，蓋由平日常持《內觀經》，細繹意義，晚有所得。一日予方朝退，趨而過庭，呼予而坐，兩孫侍立，喟然歎息曰：吾與汝因緣相際，得為母子，汝且華顛，吾老可知矣，我念人之在世，生滅無定，暫來還去，如虧盈月，如開謝花，今世之生，乃前世之死，前若無死，今何以生，今身之死不明，後日之生豈保，若解知身是妄，直須謹守真常，但能性定命堅，所謂曠劫不壞，有功行者超升上境，無惡業者不失人身，忍於夢幻之中，莫結冤讎之果，吾將永逝，勿用深悲，臨別之言，切須專聽。語畢，儼然隱几而逝。後再以童女得道，乃生天上，是為妙慧真人。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">盡忠第二十九</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">奪哀變禮從王事，為感君恩念舊臣。</span><span lang="EN-US" style="color: maroon"><br>
		</span><span style="font-family: 新細明體; color: maroon">切諫區區還不聽，忠懷歷歷竟虛陳。</span><span lang="EN-US" style="color: maroon"><br>
		</span><span style="font-family: 新細明體; color: maroon">青宮本乏元良德，白首羞為諂媚人。</span><span lang="EN-US" style="color: maroon"><br>
		</span><span style="font-family: 新細明體; color: maroon">盡節龍泉吾不恨，尚憂周道寢沉湮。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　予有齊衰之憂，上旨奪情，辭者再三，不得已而從，事禮之變也。王即位之久，倦於政事，一一勳舊，如尹吉甫、召穆公、南仲、方叔，或以病廢，或以物故，惟予為老臣。上初以宮涅為太子，予力諫之，不能移其愛，卒立之，及王棄社稷，嗣王親政，淫酗暴虐，予又諫之，王以予恃先朝之舊，且憾前疏，怒形于色。予乞骸家居，一日，有使賜酒，予拜受之，飲畢有後命，予雖盡忠於國，初不以一死亂吾之真，然尚憂周道不振，有失文武之基緒爾。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">棲真第三十</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">再出頭來事愈多，幾回歡笑幾悲&#35596;。</span><span lang="EN-US" style="color: maroon"><br>
		</span><span style="font-family: 新細明體; color: maroon">忠誠憂國嗟無及，直語逢嗔可奈何。</span><span lang="EN-US" style="color: maroon"><br>
		</span><span style="font-family: 新細明體; color: maroon">遠望松揪增白髮，悔貪&#31108;廩受丹科。</span><span lang="EN-US" style="color: maroon"><br>
		</span><span style="font-family: 新細明體; color: maroon">雪山一境非塵世，來此棲真得也麼。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　予生於斯世，而堅守古道，既有言而不用，又獲罪焉，魂無所歸，情猶不已，哭于宮闈者三日。王聞之，以予為妖，乃命庭氏率其屬以弓矢望聲而射之，予無身矣，射予何為。於是望故家而靦甚，辭王國以遠遊，一意西方，歷岷峨，背井絡，蜀之西陲有山名飛越，予以先世生於昊會，與越為鄰，俯而察之，名同俗異。又望西極一山，高廣殆百餘里，盛暑之時，積雪凝寒，非塵境也，山神白輝曰：此名雪山，往昔多寶，如來修行於此，八年得道，又西極真人久住于此，因而證果，大夫仙風凜然，曷留于此。予聽而止焉，無幾，有旨，以予為雪山大王。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">山王第三十一</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">北違京鎬千餘里，西望岷峨萬點山。</span><span lang="EN-US" style="color: maroon"><br>
		</span><span style="font-family: 新細明體; color: maroon">榮辱已拋羅網外，是非不到水雲間。</span><span lang="EN-US" style="color: maroon"><br>
		</span><span style="font-family: 新細明體; color: maroon">力誅白虎遺星石，匣鎖青龍瑩月環。</span><span lang="EN-US" style="color: maroon"><br>
		</span><span style="font-family: 新細明體; color: maroon">南面稱王朝百里，有煩帝旨為重頒。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　予方留雪山而被大仙之命，旋有旨，以蜀門旺化，乃反鶴馭而來東北，見萬峰青單，絕境可愛，久之，山神公元長等五人來謁予曰：某等職隸于斯，近見真官神鋒峻嚴，日有光芒，聲飲之音震響巖谷，豈天人乎？此間自武王伐紂，微盧彭濮諸國之長，佐蜀君主，大軍北向，寔經于此，逮今三百餘年，路僻人稀，未有貴顯者來，真官勢焰如此，幸示其來。予告之實。山神曰：某等亦猒人間，遊於斯者也，此山隸蜀帝所治，名之曰劍嶺。其勢北距終南，西接岷峨，南通邛徠，東抱巴蜀，廣&#35139;周&#24064;殆千餘里，此山為要地也。自山王白峰圭託孕為蜀王太子，且百年矣，居未有王，真官既聖人之裔，清明在躬，積德累行，忠孝全節，神遊於此，行藏有數，宜少休焉。兼劍嶺之下，近有白額大獸，千餘歲矣，負此山隅，以人為食，真官既嘗為天子大臣，則山川之神皆嘗所治者，又玉音來此，自可號召&#32675;靈，呼吸變化，役遣幽陰，驅除此虎，亦助天好生之事也。予信之，乃嬌宣帝旨，召集千里之內山川鬼神，咸來聽命。謂之曰：帝有玉旨，以白虎害人命，吾為此山王，董爾眾靈誅滅之，用命者世享血食，否則天有威刑。眾曰：唯謹聽令。予乃仰觀周覽，現相變化，自見身與山等，拔一孤竹，叱化長劍，屏翳號風雨師清道，揮刃一呼，響振山谷，虎亦怒氣成雲，目光出電，跳梁反復，吾身當之，眾力併前，斃於刃下。又於血汙中，獲一圓石，狀如墜星，公元長識之曰：此虎威也，予佩之，百神攝畏。功成，因奏帝，先陳嬌韶之愆，次及均功之語，帝因以予為蜀北門山王。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">刑賞第三十二</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">幽明政治雖殊異，平直存心理則同。</span><span lang="EN-US" style="color: maroon"><br>
		</span><span style="font-family: 新細明體; color: maroon">孫滌銜冤堪雪恥，宜肩力孝未酬功。</span><span lang="EN-US" style="color: maroon"><br>
		</span><span style="font-family: 新細明體; color: maroon">嚴刑不恤笞魚背，保奏終期徹帝聰。</span><span lang="EN-US" style="color: maroon"><br>
		</span><span style="font-family: 新細明體; color: maroon">小大神靈皆敬畏，清明天地蕩皇風。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　予既即真為諸山之王，凡所部山川，水旱豐凶，妖祥功過，皆得預聞，而平治之。青黎山神高魚生部民孫滌女方婚之夕，魚生悅慕，因拘其魂而亂之，為鄰封白池龍神所察，予覘之，與女俱訊，既伏其辜，歸其魂，女乃甦，鞭魚生背三百，黜其職。山下有故孝子昊宜肩，嘗為父疾，刺血寫《楞伽經》四卷。壽終五年，未有所受，予為保奏，以代魚生，帝報曰可。自是小大之神，知敬仰焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">存褒第三十三</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">褒侯以女媚幽王，王寵褒兮壞紀綱。</span><span lang="EN-US" style="color: maroon"><br>
		</span><span style="font-family: 新細明體; color: maroon">黜子屏妻天所猒，誅良虐善鬼為殃。</span><span lang="EN-US" style="color: maroon"><br>
		</span><span style="font-family: 新細明體; color: maroon">岳靈遷怒情雖快，褒國平民理可傷。</span><span lang="EN-US" style="color: maroon"><br>
		</span><span style="font-family: 新細明體; color: maroon">奏達上穹符允報，遺黎仁壽遂延長。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　幽王始娶申侯之女為后，賢而有子宜臼，嫡且長，仁孝之風見於岐嶷，及褒侯以姒進，遂寵姒而疏后，尋以姒有子，乃廢申后，以姒代之。姒生子，王名之曰伯服，意謂伯者，上無長也，服者天下咸服也。於是逐宜臼，立伯服為太子，大臣諫者九人，悉族之。穢聞於上帝，俾西嶽為孽，以警於王，山川鬼神從而不寧，三川皆震，山摧水壅，勢皆逆流。嶽神者，蓋白帝白拓矩之降靈也，從而遷怒，移檄漢沔，褒斜山神欲埋褒邑，褒與蜀接境，予訝其太甚，即上奏，言褒侯固不足卹，國人何辜，請赦之。有旨言：金天之神擅檄所治，薄責之。褒邑之民免於埋壓，厥後犬戎伐周，棄漢沔褒邑之地於蜀，皆帝意也。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">回風第三十四</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">惡人行惡自招凶，孝子嚴親意不同。</span><span lang="EN-US" style="color: maroon"><br>
		</span><span style="font-family: 新細明體; color: maroon">為食成讎情已甚，回風反火勢方雄。</span><span lang="EN-US" style="color: maroon"><br>
		</span><span style="font-family: 新細明體; color: maroon">滿懷俠氣猶能吐，刮面狂&#39111;訝自攻。</span><span lang="EN-US" style="color: maroon"><br>
		</span><span style="font-family: 新細明體; color: maroon">留與世人為鑒戒，要知聰直現神通。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　劍嶺之南，民李轅孝於母，薄暮有客投之，轅方烹鸚具食，客以為相館，喜形色，言少頃，食至，乃脫粟飯也，客不舉匕，轅曰：家有老母，病起思肉，適之司晨不及供客矣，客赧然，揚袂而起曰：汝以予為未嘗食肉耶，不揖而出。夜闌上風縱火，以燼其居，時方歲寒，草木黃落，煙焰蓬勃，勢不可嚮，轅負母而出，向天呼號。吾適遊其上，大不平之，因吹氣成風，使虐焰自反，客執燧猶在手，燎其眉鬢，欲走而迷，顛仆火中、僅脫其命。訊之則曰：某俠士蒲光度也，今夏緣都人士女浣花嬉遊，有友因醉而觸良家，為人所辱，濱死，某以解紛之故，投入水中，幾欲不救，訴於有司，於是亡命，周流半載，昨實餒，甚心怨於子，方爇草時，如有人叱之，火及子家，而為風所讎，今即死矣，不作無名鬼，因告之，語畢而殂。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">明冤第三十五</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">須知人命重於山，莫把疑刑作等閑。</span><span lang="EN-US" style="color: maroon"><br>
		</span><span style="font-family: 新細明體; color: maroon">毛氏喪身尤未雪，良能濫死豈容還。</span><span lang="EN-US" style="color: maroon"><br>
		</span><span style="font-family: 新細明體; color: maroon">騰魂附體明&#23491;獄，執賊求情伏巨姦。</span><span lang="EN-US" style="color: maroon"><br>
		</span><span style="font-family: 新細明體; color: maroon">義敏一言其利博，享人血食免&#24921;顏。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　踰劍之北三百里，龜山之下，民何志清有男無方，娶魚山侯釜之女，逾年，釜得疾勢急，女告於姑，請以歸寧，許之，與其夫偕往。至中途，記憶奩篋中有黃銀耳噹二垂，欲持以隨，備父急難，行速而忘之，欲歸以復取，則日西矣。俄無方之弟良能，踵後而呼，&#25658;耳璫至，曰：婆有不豫，遣我呼兄，且令附嫂所忘之物，兄嫂至姻家，則兄可先歸，婆已顒望矣。無方曰：弟與嫂行，吾將歸以省母氏，無方既別，移時，侯氏悔曰：妾家不十里可到，無勞叔相從也，良能信之，遽與嫂別，既還而夜深，翌日，侯訝其女已約而來遲，遣人逆于路，乃見女死而無首，釜疾革而亡。其家告於所治，何氏以幼子而鞠之，月餘獄成，良能自誣，別兄之後，逼嫂以非禮，不從而殺之，其首不存，殆為虎豹食之矣。將就戮，良能怨泣，龜山之神義敏來告，予察之得實，蓋有強賊牛資妻毛氏，有所忤資，路逢侯，劫而逼之，取侯之衣與毛相易，毛與侯年相若也，梟毛之首，&#25658;侯以歸。予為追毛之魂，附資之體，藉資之口，吐毛之詞，自陳而得實，資赴於理，女歸於侯，良能免焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">苜邑第三十六</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">合靈最貴莫過人，不易修持得此身。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">既會胞胎當愛護，卻緣衣食使沉淪。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">伊予幼幼情何異，天地生生本自均。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">從此一方風俗變，刈蘭凶釁免傷神。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　劍北里里折而東之，兩舍之餘，有邑曰苴，饒地濟人貧，編戶有子，甲則蓄之，乙則或否，至于丙丁，則不舉矣，蓋嗇於衣食，以便目前，而不恤其後也。張千十富室也，租其田而食者八十餘家，授田之日即有約，舊有男子，力能耕穫者留之，厥後所生，斷不容留，率以為常。千十有二子，長者有廢疾，不任事，次子三歲有癇</span><span lang="EN-US" style="font-family: New MingLiu; color: maroon">.</span><span style="font-family: 新細明體; color: maroon">，醫卜巫禁，皆不能治，禱邑之神公孫掌，十日不解，掌告於予，請救之，予從焉，詢其所以致殃之由，蓋前後租民，不舉之子四十有奇，冥漠無歸，共為祟焉。予夢其妻李氏且言之故，李氏雖言之，千十不悔。予乃遣功曹荀明傳予之言，使幼子言之，曰：棄人之子猶吾子也，愛汝之子猶他子也，汝貪人之力，惡人之冗食，以耗其穀，今四十餘命迫於汝，子行且死矣。千十自怨自艾，叩頭出血，請命於予，予為戒之，使改其行，千十從之，其子乃安，自是一邑之人重惜人命，生齒漸蕃矣。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">拯溺第三十七</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">秋雨霖霪久不休，三江相合勢同流。</span><span lang="EN-US" style="color: maroon"><br>
		</span><span style="font-family: 新細明體; color: maroon">鏡潭壅溢深無極，城雉傾摧急可憂。</span><span lang="EN-US" style="color: maroon"><br>
		</span><span style="font-family: 新細明體; color: maroon">白馬遺黎誠善俗，黃高仁政乃賢侯。</span><span lang="EN-US" style="color: maroon"><br>
		</span><span style="font-family: 新細明體; color: maroon">&#26658;堅一喝波濤息，誰謂驚湍敢敗舟。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　白馬之邑，有民八百餘所，都當三江之口，秋雨霖霪，三月不止。東北二谷與江俱漲，咽於靈&#23891;峽口，卒不能泄，波濤泓浸，居民昏墊有魚腹之憂。邑神&#26658;堅來告曰：白馬小邑，舊為民屬，今附庸於蜀，邑侯黃高仁而愛人，乃者天作霖雨，害其粢盛，三江環合，邑人之命不保。予以封疆所治，與堅俱行，既至，則水勢壅溢，比常十倍，民人擾擾，若蟻移穴，城雉所存，十有五六，幼者&#25658;持而不達，老者棄置而待斃。于心閔焉，於是以&#26658;堅傳帝旨，敕水潤下，俾安故流，今所謂喝河神者是也，自是一邑之人，數千之命，免於沉溺之患矣。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">雨穀第三十八</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">人言陰德如何種，舉事先存為眾心。</span><span lang="EN-US" style="color: maroon"><br>
		</span><span style="font-family: 新細明體; color: maroon">許氏賑飢將竭產，羅家閉糶不容針。</span><span lang="EN-US" style="color: maroon"><br>
		</span><span style="font-family: 新細明體; color: maroon">積而能散天之道，富乃成貧鬼所侵。</span><span lang="EN-US" style="color: maroon"><br>
		</span><span style="font-family: 新細明體; color: maroon">一死一榮端有謂，蒼蒼造化意何深。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　巴西大邑，富者百有一二，貧者力作度日，蜀帝初立，歲大荒歉，帝雖奉養菲薄，勤心為民，而德馨未著，餘殃未衰，巴西之民死於阻飢者尤甚。邑有富農羅密閉糶，而義士許容竭產賑貧，來者無窮，力不能繼，終日灶香祈天請祐。邑靈和來孫以告，予奏上帝，有旨取羅密所蓄之穀，凡五千斛雨之，予乃敕喻風師發羅之屋，穀隨風旋，自空而雨，各以色聚，&#24487;於郊衢，一邑之人無不飽飲。羅之蓄藏，一日而盡，邑人感許之惠，往往酬還，幸羅之&#28798;，從而稱快，蜀帝以容為邑佐，密聞之自縊。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">曲雨第三十九</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">苴郊之北巴江西，中有龍山險可躋。</span><span lang="EN-US" style="color: maroon"><br>
		</span><span style="font-family: 新細明體; color: maroon">民質素來全孝敬，歲荒久已望雲霓。</span><span lang="EN-US" style="color: maroon"><br>
		</span><span style="font-family: 新細明體; color: maroon">曲施嘉澤成秋實，免使遺黎病夏畦。</span><span lang="EN-US" style="color: maroon"><br>
		</span><span style="font-family: 新細明體; color: maroon">自此遷居來者眾，老人扶掖幼提&#25658;。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　苴邑之北，巴江之西，有龍山焉，龍山之下，所居民三百戶許。蚕帝之初，全蜀亢旱，邑神蘇公長不忍遺黎死於歲凶，引咎自責，曰：臣所部民少壯力作，老者休息，非不孝也，征徭不憚，未嘗敢怨，非不忠也，春耕夏種，冬祭天地，非不敬也，視田之美，晝以方隅，許為樂盛，既有所收，不敢先嘗，非不順也，有民忠孝敬順如此，而旱嘆為&#28798;，曾不我遺，是臣之罪也。吾為達天聽，有命許地祇自理，予乃併直饒之工，借巴江之水曲施雨澤，三日而止，一万</span><span lang="EN-US" style="font-family: New MingLiu; color: maroon; background: lime">#2</span><span style="font-family: 新細明體; color: maroon">有秋，邑人名鄉曰嘉澤，他居有遷來者漸眾矣。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">殞賊第四十</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">孝婦劬勞為養姑，水清一志念元夫。</span><span lang="EN-US" style="color: maroon"><br>
		</span><span style="font-family: 新細明體; color: maroon">鉛華不御從人訝，針指為生乃自娛。</span><span lang="EN-US" style="color: maroon"><br>
		</span><span style="font-family: 新細明體; color: maroon">禮葬哀深方復祭，愚民白晝輒穿窬。</span><span lang="EN-US" style="color: maroon"><br>
		</span><span style="font-family: 新細明體; color: maroon">不惟正節蒙神祐，兼示貪殘被鬼誅。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　漢水之源，孝婦曰楊靚中，衣冠之後也，適寒士雍有章，有章早世，靚中矢言不復他適。及囊&#31655;罄空，家無兼侍，姑老且病，媒妁日至，說中曰：人之所慕，色與財爾，妾家貧素，方丁大禍，今好逑之心不已，意者以妾年齒未衰，氣血尚盛，身無惡疾，唯此為逑爾，妾豈忍棄臨年之姑，忘結髮之夫，革面而事他人乎！針指小巧，素所不汙，為人縫緝浣濯，粗以自給，妾與姑老甚不得已，則待姑百年，改卜未晚也。乃自斷髮喪面，不御鉛華，以婦功自給。如此六年，姑死，禮葬之，三日復祭，里人助者百數，有賊乘其出，瑜垣啟鑰，盡&#25658;所藏，靚中未知也。家有土地白致一，與邑里正神康潮生欲治之，適會予來褒中，就以此報，予遣陰兵三十人，執賊于市，舉揚所竊歷告于人曰：此節婦楊氏之物也，當還之，已而舉手向口，自嚙十指盡而死。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">北郭第四十－</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">人之嗣續貴非輕，只在心田種果成。</span><span lang="EN-US" style="color: maroon"><br>
		</span><span style="font-family: 新細明體; color: maroon">欲速區區還是拙，招尤累累豈能平。</span><span lang="EN-US" style="color: maroon"><br>
		</span><span style="font-family: 新細明體; color: maroon">栽培卉木姑為喻，周卹孤窮俾用情。</span><span lang="EN-US" style="color: maroon"><br>
		</span><span style="font-family: 新細明體; color: maroon">貢子承家號神保，乃知報應自分明。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　蜀都北郭民王尚忠，富而無子，行年四十，心憂而計，速廣求妾媵，終無所出。又取本宗之子以為繼紹，然資性險急，妾媵小不如意，則鞭笞之，轉易之，養子有違教訓，則復逐之，用心愈急，為計愈疏，歲月因循，行將半百，於是大設供具，延請&#32675;望覡祝，巫&#35596;月餘不已。予因化一居士，語之曰：栽植桃李，既培壅之，又灌溉之，日月未久，剔其枝葉，以冀速長，復移其處，加以糞壤，時令未至，撥其根荄，視其堅否，見其種植，枝葉潤茂，又復取之，棄其舊土，又復移易，用心過勤，終不成實，可謂智乎？曰不可。予曰：汝之求嗣，何以異此，吾今勸汝，寧汝心身，改汝前行，寬人之力，容人之過，婢妾可蓄者留之，不可者嫁之，宗人子既捨所生，呼汝為父，堅汝初志，略其細故，汝室有子，勿萌棄心，脫人之死，濟人之急，周人之窮，恤人之孤，一志行此，聽命于天，若此三年，當有善報。語畢，而隱形不見。尚忠信之，以為神告，厥後嫁婢一十三人，所養二子皆為娶婦，指授別業，使為久計，葬貧人父母五十餘喪，成貧男女八十餘婚，三年之內，果獲貴嗣，名日神保，長而克家焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">返火第四十二</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">兄弟從來本一支，如何鄰壤便相闚。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">苴侯邀利情難測，蜀主淳宗自不疑。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">烈焰&#20120;天方可畏，雄風刮面返遭危。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">空中明語垂端的，始信神祇不可欺。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　蜀王魚亮，有弟葭萌，封之于苴，是為苴侯，久之，苴遣使求賄，蜀王不應，於是遣人焚蜀府庫，火勢孔熾，予聞之，命風師返火，明言苴之無道，須臾，直之行人皆死於火，自是苴蜀交攻者三年，竟不勝蜀。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">平苜第四十三</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">苴侯立國號葭萌，不念魚鳧是弟兄。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">戈甲相侵民橫死，封疆密邇氣虛&#20105;。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">更因信使談形勢，現出神兵示重輕。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">葭邑一朝心伏義，兔教塗炭及黎氓。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　苴蜀既交惡，干戈相&#20105;者久矣，蜀王猒之，遣莊蘇議平，苴侯不聽，莊蘇因言蜀之兵眾，手指西隅，予因現神兵而警之，苴疑其襲己，遂乞盟焉，使者言之于王，王為予立廟於都之北。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">費丁第四十四</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">生前直道雖罹禍，身後遺靈恥括囊。</span><span lang="EN-US" style="color: maroon"><br>
		</span><span style="font-family: 新細明體; color: maroon">君寵五丁忘武備，予方三狄抗封章。</span><span lang="EN-US" style="color: maroon"><br>
		</span><span style="font-family: 新細明體; color: maroon">只知運土增妃墓，不信談兵拒敵疆。</span><span lang="EN-US" style="color: maroon"><br>
		</span><span style="font-family: 新細明體; color: maroon">謂我妖言何足較，從而毀廟又奚傷。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　武都山精化為女子，色美而豔，蜀中所無，有聞於王開明尚，王見而悅之，納以為妃，無幾物故，王念之不已，築墓使高，以示不忘。武都長人費氏五丁從而媚王，以大力故，負武都山土增壘之，不日墓與山齊，王名之曰武楷山，謂妃死而懷土也。既而王親信之，寵用之，日侍左右，曾不暫捨，王亦多力恃勇，既得五丁，自謂空拳可以格戈戟，奔走可以敵車騎，於是不修邊備，至撒亭障，罷烽燧。予既為之神，享其血食，且彊秦接境，慮有不測，乃化一文士，自稱北都張生，叩閽上書。其略曰：臣聞專德者昌，專力者亡，昔者堯舜禹湯之治，天下在廷之臣，姓氏昭然，未有以力為專者，但匹夫之勇不可以為恃，絕人之技不足以威敵，飛廉惡來無救於商辛，羿射奡舟竟死於非命，近世三狄，長大多力，卒加誅勦。今邊隅費氏昆弟五人，初無道德，以力為任，王以其身相長大而賢之，乃不修武備，臣以謂費氏之力，一可當十，以至百人，為敵力無施矣，若以置諸臺&#33263;，列為僕御，俾其&#20526;股肱執射馭，奔走從事則可，若以為折衝鄰國則不可，要其所比，不過赤白長狄三者之如也。臣願謹先王之慶基，嚴彊秦之邊備，無以匹夫之勇而弛三軍之令。王不悅曰：汝諫吾謹武備，而誚吾養材士，是欲獵而廢鷹，警賊而廢犬也。予力辯之，時五丁在前，估王之寵，欲來見辱，予乃隱而不見，五丁以予為妖，又曰：此殆北郭張仲子也，於是毀予廟貌，予亦不較焉。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">石牛第四十五</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">巴蜀相攻蜀富強，秦人貪蜀巧思量。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">非干孝惠興謀善，自是開明用意荒。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">礱石為牛山下立，鎔金作糞尾邊藏。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">好財不聽忠臣諫，鑿路興兵致後殃。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　周室寖微，諸侯互相侵伐，巴蜀交隙，秦與蜀鄰，惠王用司馬錯計，啟謀吞蜀，而蜀道險甚，行兵無路，乃於秦蜀之境，鐫石為牛，形製既大，置於草中，又鎔黃金為餅，置之尾下，如此者五所，陰使人伺之，月餘，金餅為人取去，旋復置之，所取既頻，蜀王知之，使人臨蒞之，數月得金千餘斤。乃命五丁開鑿險路，興兵五千，率挽石牛以歸。方發兵日，予復化形為儒者，以仲弓子長為名，詣闕請見，予乃上疏，言開路非便，獲金非利，王笑謂予曰：天不愛道，地不愛寶，吾以社稷之靈，石牛黃金自入吾境，黃金至寶也，可以富國，可以強兵，可以寬民，先生疑鄰國之詐，誠過計焉，豈有捐金數千而設詐乎？先生少遲之，石牛行且至矣。予仰天而呼，潸然出涕，王以予為不祥，左右掖予出，予從而隱焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">五婦第四十六</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">秦人貪蜀志并吞，險路開成入蜀門。</span><span lang="EN-US" style="color: maroon"><br>
		</span><span style="font-family: 新細明體; color: maroon">尚恐石牛彰詐計，更將宗女許新婚。</span><span lang="EN-US" style="color: maroon"><br>
		</span><span style="font-family: 新細明體; color: maroon">不思大國難為偶，將謂誠心有所存。</span><span lang="EN-US" style="color: maroon"><br>
		</span><span style="font-family: 新細明體; color: maroon">逆耳固知辭枉費，忍持緘默負君恩。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　石牛既歸，秦王曰：此用之開路則可矣，若牛歸而無金，則吾計敗矣，乃復遣人與蜀約婚，曰：秦與蜀鄰，親仁而善鄰，理之常也，吾有宗女五人，請嫁蜀王，王其納之。蜀王大悅，予聞之嘆曰：彼強國也，此物奚宜至哉！王乃遣五丁迎秦女於境上，王方日備千乘，候于北郊，以伺音容。予乃於衛士中現儒生相，自陳上疏諫之，王怒曰：汝非北郭多口張仲子乎，讒言見侮者三矣，敕左右兵之，予乃現忿怒之相，衛士驚潰，予獲免焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">顯靈第四十七</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">忠懷不忍秦侵蜀，力諫吾君反被嫌。</span><span lang="EN-US" style="color: maroon"><br>
		</span><span style="font-family: 新細明體; color: maroon">怒相本期鄰敵畏，大身俄為玉音&#28659;。</span><span lang="EN-US" style="color: maroon"><br>
		</span><span style="font-family: 新細明體; color: maroon">路迂七曲行方徹，山壓&#32675;靈命盡殲。</span><span lang="EN-US" style="color: maroon"><br>
		</span><span style="font-family: 新細明體; color: maroon">從此一隅知敬仰，劍南聲勢已炎炎。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　五丁既迎秦女以歸，蜀人萬眾，小大歡悅，蓋昧於禍機，以非為是，以弔為慶，眾人之常見也。予乃於劍嶺之陽，化大身相，橫截於路，意謂秦女畏駭，可以回轅，秦蜀之人觀者駭異，武於繞橈中聽有玉音，若曰：天之所廢，不可以興，蜀王是也，天之所興，不可以廢，秦王是也，子誠忠矣，如天命何？予乃收縮。會五丁識之曰：此必吾北郭神張仲子也，予將搏而食之，萬眾呼聲，震動山川，五丁逐予，予乃經山腹，行路成七曲，將入洞穴，為丁所及，持予甚急，予不得已，化身百倍，任其搖拽，尋以首穿山頂，回光反顧以震盪之，山隨身動，五丁與秦女俱至&#23891;下，山摧勢迅，於是五丁五婦皆陸沉焉，爾後蜀并於秦，吾亦無憾。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">大丹第四十八</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">老氏中原猒甲兵，西昇甘作化胡行。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">雲間車騎排千里，所在神祇送十程。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">殺命心公&#23491;自釋，吞丹志一體斯輕。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">乾方不是&#28659;身處，卻住坤隅慰眾情。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　予以蜀亡，社稷變置，百靈廢祀，血食無歸，神遊崆峒，聊以休息。忽雲衢中，旌幢車騎過者三日，山靈相謂曰：景象如此，殆有聖賢經過。已而老氏將左右二真人，自東而西，予列拜于西嶽所部諸地祇中，西嶽有令，諸地祇皆拜送十程，予在翼護數。一日，請問懇于老氏，真陳往昔在蜀功過，老氏曰：大道之行，天下為公，爾既公於心，三諫於蜀，爾之功也，五丁五婦雖死於汝，以公存心，亦非過也，既有功於蜀，今國號雖秦，而井邑仍蜀也，爾宜永享蜀杞，以慰斯民。乃命徐甲取囊中藥一粒，授予曰：此大丹也，汝宜餌之，大者與道合真，丹者與心為一，爾後五通具足，非汝夙昔之比，中原擾擾，吾甚猒之，今將入西域行化，三百年後，西方之教法盛行，當來中國，爾宜信之。予敬受焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">巴都第四十九</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">大凡臨事莫欺心，心鏡纔昏禍即侵。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">巧計受珠誇倖械，厲聲&#20915;獄逞胸襟。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">鞭笞二百難輕恕，受痛三旬可自斟。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">廟貌焚修非所望，祇將直道報知音。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　秦既并蜀，使張儀虜巴王而取其地，因以巴都為郡。久之，巴都守相伊庭儀，以太守疾攝事，郡民張威家奴萬真，投井而死，獄威月餘，威不任箠楚，誣服曰，實威殺而投之，蓋萬真先有所犯，威嘗撻之，不三日，真竊其貲，欲逃他所，為威所覺，真臆度不免，乃自盡其命，實非威殺之也。獄成，威之子聞之，以大珠百枚，遣人獻於庭儀，庭儀謂用事者曰：汝醫者，別日但以小&#31655;作風藥來，雖在客前，無忸怩也，其家甚喜。至日，候門獻之，庭儀適會客十餘，方具酒肴，醫者至，且延之坐末，三行，醫起以獻藥為言，伊受之，方入中霤，旋悔之曰：事有不明，恐招謗議，命出之，封提如故，伊復命醫者，開&#31655;取藥，猶恐事泄，分獻眾客，翌日以威之&#27445;伏辜，卒陷大辟。威之子行哭於市，仰天呼冤曰：還有神靈察此&#23491;抑否？予見之，夜迎庭儀及威之父子，醫者魂爽訴之得情，庭儀曰：珠實某取之，&#31655;中之藥，乃素所備者，珠方入而易之，既受其珠，復畏太守知之，故不敢易其&#27445;，予命鞭庭儀背二百，明日所訊之人寤，言皆同，方共訝之，俄聞庭儀疽發於背，號呼月餘乃死。威之家為予立廟，一郡之人，從而見敬。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">婆娑第五十</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">人之生子要尊親，自幼劬勞育汝身。</span><span lang="EN-US" style="color: maroon"><br>
		</span><span style="font-family: 新細明體; color: maroon">冒姓固知羞所問，所生寧可棄其貧。</span><span lang="EN-US" style="color: maroon"><br>
		</span><span style="font-family: 新細明體; color: maroon">官中被罰情難忍，夢裹遭笞痛亦均。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">一旦&#23491;人成父子，鄉邦風俗可還淳。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　巴蜀二郡之境，有山曰婆娑，山神轅安行來至巴郡渝水之上，見予曰：某之所治，居民勤而信，孝於祖彌，敬於鬼神，事無大小，占之龜筮，云吉乃敢行焉，山王嘗總蜀神，今巴蜀黔漢，列為四郡，秦人視之一&#27113;為蜀，某之所治，王曷臨之。予以非公事，不欲輕往。一日，安行又至曰：某之治，有民周符，本袁氏子，某之族也，去車從袁，俗省之也。符之生日時皆惡，乃祖忌之，命勿舉，其父平叔不忍棄，乳養于外，三歲正旦，拜諸孫中，翁乃大怒，詬其子曰：汝欲以此命凶之子殺我耶？平叔提&#25658;而出。適友人周寧之相遇於途，且告之故，寧之曰：我未有後人，今請養之，他日，吾室有所出，則還君之姓，平叔與之。自後周日益富，袁以家禍連綿，貧甚，及周有子，而前約不復講矣。寧之既亡，平叔時往訪符，或告之急，則亦相濟至于數四，平叔私許以為符實己子，且嘗念我，乘間為符言其始末，會符之弟來，適聞平叔之語，叱平叔出，明日投牒於官，以平叔之言不直，笞之，平叔灶香于頂，以告於安行，且言子敢笞父，安行知其詳，念非符本心，未有所裁，王為央之。予乃與安行偕往，夜夢於符，見己之初生及王父不舉之語，及乃親乳養之事，夢未畢，哭而起，欲自庾，又以形於公牘牽制於弟，隱忍間，予復夢中責其不即聽從，笞之百下，符既覺，達旦不寐，明日拜于袁氏之門，謂平叔曰：符不早悟，為大人遺體，令神來見責，撻我幾死，今悔矣，且周氏自有子可承祭祀，符已不願預其家產，唯吾父之從。鄉人知之，以符為賢，周之子筮乃分家賞與符，任其歸宗，袁之夫婦老且有託焉。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">梓潼帝君化書卷之二竟</span></p>
		<p style="line-height: 150%; margin-top: 0; margin-bottom: 0"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: New MingLiu; color: maroon">#1</span><b><span style="font-family: 新細明體; color: maroon">『</span></b><span style="font-family: 新細明體; color: maroon">玉心<b>』</b>，疑為『王心』之誤。</span><span lang="EN-US" style="font-family: New MingLiu; color: maroon"><br>
		#2</span><span style="font-family: 新細明體; color: maroon">『一万』，疑為『一方』之誤。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>