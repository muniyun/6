<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部譜錄類</font><font size="3" color="#008080">(CH0105)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		梓潼帝君化書</span></b><p style="margin-bottom: 12.0pt" align="left">
		<span style="font-family: 新細明體; color: maroon">
		經名：梓潼帝君化書。撰人不詳，約出於元代。記述梓潼帝君生平及顯靈事&#36857;。四卷。底本出處：《正統道藏》洞真部譜錄類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
        <b><span style="font-size: 16.0pt; font-family: 新細明體; color: maroon">
		梓潼帝君化書卷之四</span></b></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">殺生第六十一</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">蠢動含靈皆有命，貪生畏死與人同。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">因思骨髓脂膏味，俾在砧刀鼎鑊中。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">不顧冤魂隨影響，只知滋味美喉嚨。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">杜章享盡前生福，業果成時報不空。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　&#21357;有杜章，望帝之支也，生於富貴，父母好宴樂，會集以為常，凡烹割之事，章躬親之，及長，身任門戶廚撰無虛日，膾炙方離口，刀杌已在手矣。後以&#28798;禍相繼，家道零替，無以為生，為人屠劊以就口食，所取人財名過命錢，又以飲啖兼人，饕餮成疾，方且飽滿，尋復中虛，而性嗜肉味，日常不足，及以罟取魚，以弋彈雀，所見飛走，皆萌殺心。中年生五子皆無指，口累所迫，過命之貲，不足度日，悽惶無聊，尋有癩疾，肌膚破裂，膿血流潰，見者掩鼻矣。自以飢火所燒，復受疾苦，投井自盡，為人執之，極口辱罵，於是仰天呼&#23491;。予見之，訝而問里域主者、孫洪</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		叔言其詳，且言此人&#31108;盡而命長，尚餘五年，予既知其造業之由，又復閔其受苦之酷，且歲方&#36965;，惡其日夕怨怒天帝，乃遣功曹易其心志，使以手揭瘡皮以自食之，又以指點膿血吮咀求味，宣言於人噦；毋作殺生業，以我為戒，如此逾年，以準未盡之數，念斷而死，諸子皆殍焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">酷虐第六十二</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">公孫武仲處心廉，鞭撻諸胥失大嚴。</span><span lang="EN-US" style="color:maroon"><br>
		</span><span style="font-family: 新細明體; color: maroon">資水賴恩還縱吏，酷民誅取卻無猒。</span><span lang="EN-US" style="color:maroon"><br>
		</span><span style="font-family: 新細明體; color: maroon">化身戒勵誠惟一，改行寬平利可兼。</span><span lang="EN-US" style="color:maroon"><br>
		</span><span style="font-family: 新細明體; color: maroon">栽抑有餘增不足，吏民兩邑惠俱霑。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　牛鞞邑令公孫武仲治己以廉，而待人不恕，左右之人小有過失，笞一二百，蒞邑逾年，而胥吏無全膚，吏怨之。資水邑令賴恩性貪沓以苞苴為常，日用飲食，歲時衣裝，取給於胥吏，而民事造庭者，無問曲直，悉付之狴訐，恣吏誅求，意足乃已，吏意未猒，則遷延歲月，置而不問，民怨之。予以二邑之吏民被苦，乃化身為蜀郡丞長孫義，行諸邑觀風俗，劾仲之虐吏，賴恩之酷民，二令叩頭乞免，予戒勵之，尋隱而不現。後知郡丞初無行邑之事，二邑成以為神而敬信之，武仲改而忠恕，恩亦變而廉潔焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">憫世第六十三</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">周室隳頹為不仁，蒼姬一旦變嬴秦。</span><span lang="EN-US" style="color:maroon"><br>
		</span><span style="font-family: 新細明體; color: maroon">慘刑暴吏無和氣，詐計窮兵又幾春。</span><span lang="EN-US" style="color:maroon"><br>
		</span><span style="font-family: 新細明體; color: maroon">不忍中原罹此禍，願開方寸濟斯民。</span><span lang="EN-US" style="color:maroon"><br>
		</span><span style="font-family: 新細明體; color: maroon">上天有旨垂俞允，雨後乾坤又一新。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予嘗仕於周，以忠盡命，血食於蜀，未幾，蜀入於秦，已而周喪天下，皆嬴氏矣。秦任刑法，視民如草芥，秦衰而干戈又起，中原塗炭于斯久矣。予以久處&#38745;境，思以拯斯民之苦，乃飛章上聞于帝，從之，若曰：白帝子遊人間久矣，而暴於殺伐，今已遣赤帝子代之矣，汝以本司火德，今當應世，以為赤帝子之後，予受命焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">咸陽第六十四</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">護持全蜀幸優游，應世情牽強出頭。</span><span lang="EN-US" style="color:maroon"><br>
		</span><span style="font-family: 新細明體; color: maroon">被譖不成膺繼統，殺身空與結冤讎。</span><span lang="EN-US" style="color:maroon"><br>
		</span><span style="font-family: 新細明體; color: maroon">封王緣薄終何益，報母心酸未肯休。</span><span lang="EN-US" style="color:maroon"><br>
		</span><span style="font-family: 新細明體; color: maroon">那得身為率然相，盡吞諸呂快幽憂。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予之懇于上天，將以化身援天下於塗炭之中，躋斯民於和樂之地，無何，帝命以予為赤帝子之後，玉音可畏，予不敢抗，&#38745;而思之，非所望也。俄有九天監生大神，逼予受生，於雲霄間下視咸陽火秦之後宮闕鼎新，漢帝方與戚姬昭語，監生逼予曰：此所謂赤帝子者也，今為漢帝矣，予縱目間，為監生大神所擠，墮於帝側戚姬之懷，恍然而覺。帝以予生骨相相肖舉止可喜，名予曰如意，予雖提孩中，而本志尚堅，語言顧盻尤愜帝意，帝尤鍾愛，每以予兄為不類，薄之，晚年欲以予為太子，既不果，帝萬歲後，卒為呂氏所殺，予母之死，尤被酷毒，予深怨之，方冥冥間見母受苦時，思得復為率然之相，盡吞諸呂而後已也。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">&#21357;池第六十五</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">恃勢凌人不可為，無辜母子被誅夷。</span><span lang="EN-US" style="color:maroon"><br>
		</span><span style="font-family: 新細明體; color: maroon">銜&#23491;入地至極矣，不共戴天良是之。</span><span lang="EN-US" style="color:maroon"><br>
		</span><span style="font-family: 新細明體; color: maroon">諸呂後身同一邑，雙親乞命在斯時。</span><span lang="EN-US" style="color:maroon"><br>
		</span><span style="font-family: 新細明體; color: maroon">海波平陷四十里，還我當年受百罹。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予自罹呂禍之後，神遊冥漠，又無職守，嘗蓄宿憤，思欲報之，已往修積，不復問焉。雖諸呂死拘幽冥，造業深重，歷年甚多，逮再生亦久，遂訪西海之濱，有邑名&#21357;池，邑令呂牟，呂后之後身也，邑人多呂氏，蓋宿業相尋，諸呂造業之黨也，萃於窮荒。予母夫人亦生於彼，復為戚氏，以前身享福太過，生此而貧悴，所嫁張子，年老無嗣，夫婦以芟刈為業，一日野外相顧而語曰：生身窘甚，辛苦自養，暮年力衰，將不兔於溝壑，今六十而無子，是天將殺之耶？乃相與割臂出血，瀝於石凹中，以石覆之，拜天而祝曰：人皆有子，惟我獨無，今氣血薄少，不能施化，願此石下倘使動物生焉，亦遺體也，予識母氏心倦倦焉，一念感之，從而寓止。明日二老復來，揭石視之，血化為蛇，金色寸長，予所為也，母收養之，逾年，頂上出角，腹下生足，能自變化，每天欲雨，予為助之，身既長大，腹量寬邁，見羊豕犬馬輒食之，邑令有馬，色潔而駿，牧於水際，蹄傷吾末，因拘而啖之，馬蓋呂產之報身也。邑人皆知予，詳訪於予家而不獲，逮予父母於囹圄，責以三日求予，無狀將見殺焉，次日，予化儒士謁令解之，令曰：張老夫婦家養妖蛇，食人六畜久矣，今又食吾馬，吾將殺之，為民去害，張不見聽，是彼自為妖也，今必戮之。予曰：物命相償，宿業所致，遇彼吞噬，亦非偶然，今君為畜而殺人，豈令尹之事乎？令叱予使退，予復語之曰：君有死氣浮於面顏，宜善自愛，他日無悔。語畢，予隱形不見，令之左右皆以予為妖，予乃奏天稱&#23491;，陳以前世子母無辜死於諸呂，今適逢之，願與之較，辭上而未報。因變化風雷，呼吸雲霧，白晝而暝，一邑之人，相視而語曰：汝頭那得為魚，至以手相捫頭面而泣，一夕揚海水以為雨，灌注城邑，圍四十里皆陷，予以身載父母而出焉，時孝宣之世，今所謂陷河者是也。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">解脫第六十六</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">嗔恚之心莫易生，此心生處是無明。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">只知直理堪平訴，不待琅音輒徑行。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">謫受大身遭熱惱，填還&#23491;債慰&#32675;情。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">世尊一語消餘業，卻得當來面目成。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予前以呂氏&#23491;對，奏帝未報而擅行之，雖一時快意，宿憒頓消，及心定意平，良用深悔。翌日玉音荐降，以海神晁閎劾予擅用海水，陷溺平民五百餘戶，以口計之，二千餘命，除里域所具予前身仇對八十餘人，半在城隍，半居附郭外，其餘生齒，皆係夭枉，帝命賜譴以予為&#21357;池龍，而奪其神職，且使天吏監臨，不得予預雨澤，羈囚於積水之下，連年旱虐，水復為泥，身既廣大，無穴可容，烈日上臨，內外熱惱，八萬四千諸鱗甲中，各生小蟲，師嗜不已，宛轉困苦，不記春秋。一日晨&#20937;，天光忽開五色雲氣，浮空而過，中有瑞相，鉗髮螺旋，金容月瑩，現諸勝妙，希有光明，山靈河伯，萬眾稽首，讚歎歡喜，聲動天地，復有天香繚繞四合，天花紛委，隨處生春，予乃耳目聰明，鼻觀通徹，心清口潤，聲音發揚，仰首哀號，乞垂救度。萬靈諸聖誠衛先後，咸謂予曰：此西方大聖正覺世尊釋迦文佛也，今以教法流行東土，隨教化身，將往中國，爾既遭逢，宿業可脫，予遂起改悔心，生悲愍念，身自踴躍入天光中，具陳往昔報應之理。世尊答言：善哉帝子，汝於向來孝家忠國，作大饒益，又復憫世生護持心，因果未周，仇敵相&#20105;，以人我想肆興殘忍，遷怒于物，業債當償，今復自悔，欲求解脫，汝於此時，復有前生&#23491;親之想，與夫嗔恚愚癡念否？予聞至理，心地開明，內外罄然如虛空，住無人無我，諸念頓息，自顧其身，隨念消滅，復為男子，聽佛宣說，得灌頂智，得大辯才，得神通力，得圓滿相，龍天八部皆大欣悅予皈依焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">仁政第六十七</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">嗔業焚和障最深，堅持忍鎧莫容侵。</span><span lang="EN-US" style="color:maroon"><br>
		</span><span style="font-family: 新細明體; color: maroon">瘡傷爾體猶吾體，痛切他心似我心。</span><span lang="EN-US" style="color:maroon"><br>
		</span><span style="font-family: 新細明體; color: maroon">吏既不欺終幹蠱，民知相愛自甘臨。</span><span lang="EN-US" style="color:maroon"><br>
		</span><span style="font-family: 新細明體; color: maroon">清河薄譽緣斯得，歌詠惟將和舜琴。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予既離惡趣，即得善生，受形於趙國，為張禹之子，名勳，既長，為中正所推，為清河令，寬明自任，人不忍欺，待吏如僚友，視民如家人，吏有失謬者是正之，弛慢者勉勵之，鹵莽者教誨之，貪饕者廉察之，詭詐者請難之，不用誥詔者免去之；惟曲法戕民，以白為黑，事干人命者，使自理之，辭窮心盡，然後付之於法。其初情可憫者猶宥之，佚出之罰，予所自當，不敢辭也。民有&#20105;財賄者以義平之，&#20105;禮法者以情喻之，為賊者使償其貨，傷人者使庭拜其敵，姦及殺人者付之於法，其本心可恕者猶出之，容惡之謗，亦不敢辭焉。以是一方之內，雨暘以時，蝗蠡不作，偷賊相戒而出境，姦邪革心而改行。為政五年，怨惹不聞，四民為之歌曰：吾有師，師嚴而不慈，教我恕我，張君能之。吾有友，友信而不戒，親我正我，張君是賴。我有親母，恩掩於義，張君似之，柔而不制。我有親兄，責敬於情，張君似之，和而不爭。後為太守，責以趨進，予解組焉，時章帝元和之末也。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">幽明第六十八</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">盡心於道道斯存，篤志求仁仁自成。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">性定乃能通晝夜，神全方可治幽明。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">林宗愛子存公議，帝旨傳言無隱情。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">三紀辛勤效功績，不妨陰騭相旱生。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予以先世善政有成，福業滋茂，天年甫盡，即遂有形，於順帝永和間，載生斯世所謂張孝仲者，猶不忘於故稱也。復為郭有道所品題，雖不登顯仕，浮沉里問，而上帝有旨，俾予日應世務，夜治幽明，凡人之屈抑冤枉，陰德隱謀，予皆知而籍之，以至鬼靈邪祟，無不預焉。如此三紀，幽明兼濟，人鬼交利，予有功焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">籌帷第六十九</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">襟懷有武且兼文，一寸心田萬象分。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">寶運將開司馬氏，兵謀聊贊鄧將軍。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">出奇問道</span><span lang="EN-US" style="font-family: New MingLiu; color: maroon; background: lime">#1</span><span style="font-family: 新細明體; color: maroon">行吾計，盡瘁沙場佑帝勳。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">史氏簡書還闕逸，何妨籌畫事無聞。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予以善功世修，漸復神職，而命債未償者，猶不吾置，復生於河朔，少負氣節，眼見世變，嘗以功名自期，乃為大將軍鄧艾見知，辟請為從事，凡所舉謀，予必預焉。及伐蜀之年，予為行軍司馬，勸艾以間道出奇，以省鋒鏑之禍，入蜀深境，遇諸葛瞻，許以封王琅邪，瞻不之聽，至於交綏，瞻之中堅，予所當也，或有流矢星飛，集於予體，瞻方就擒，予欲營救之，而創甚矣，蓋向者叩池未償之報者也，可不戒哉！</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">如意第七十</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">帝手何年自執持，玉京一旦賜於台。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">指揮行陣陰兵出，顧揖仇條惡意移。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">利器尋常為伴者，舊名時復自呼之。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">從玆所向皆如意，三界神靈孰敢欺。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予既滿前緣，詔詣玉京，洗除惡籍，鼎新神位，俾予永福坤維，帝又以所執之杖賜予，帝旨若曰：資爾孝仲，萬靈之雄，忠孝全節，世資爾功，查汝斯杖，無所不通。又曰：此如意也，予以杖契宿名，欣然受之。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">丁未第七十一</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">越裳五畔金山邑，越嶲南邊近海涯。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">醉眼醒看新日月，閑心忙愛舊煙霞。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">元辰司命專丁未，趙國中興顯故家。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">火德佐王千萬祀，始從今日拜其嘉。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予以寶杖自隨，無適不可，因念前身西海之隅，復經從焉，越裳之西，越嶲之南，兩越之間有金馬山，勝境清絕，張老夫婦，予累生之父母也，於是生焉。時&#26187;武帝太康八年，歲值丁未，二月三日夜子刻，以甲子考之，則其時已屬辛亥矣，帝命以予為丁未陽官本命元辰焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">水漕第七十二</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">夢裏為龍為帝王，多生習氣未能忘。</span><span lang="EN-US" style="color:maroon"><br>
		</span><span style="font-family: 新細明體; color: maroon">笑他酒饌修淫祀，書我官銜牒水鄉。</span><span lang="EN-US" style="color:maroon"><br>
		</span><span style="font-family: 新細明體; color: maroon">風雨聲中奔衛子，桑麻陰下舞商羊。</span><span lang="EN-US" style="color:maroon"><br>
		</span><span style="font-family: 新細明體; color: maroon">職司全蜀幽明事，七曲遷居道路長。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予以成長妻男具而孝敬不衰，見鄉人以旱祈雨於土木，予笑之，蓋予嘗夢有報矣。一日，水際自書官銜移文海神，乃見使者告予：以有形以來，自周為人，迄此顯化七十三矣，乃呼予為運判，促上白驢，風雨聲中頓失鄉地，入大穴中，宮庭明敞，父母以下血屬皆在，一夕雨澤大作，&#24487;全蜀之境，蓋有旨以予總護全蜀幽明之事焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">桂籍第七十三</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">儒家桂籍隸天曹，得失榮枯數莫逃。</span><span lang="EN-US" style="color:maroon"><br>
		</span><span style="font-family: 新細明體; color: maroon">夢契真誠題義顯，牓隨陰德姓名高。</span><span lang="EN-US" style="color:maroon"><br>
		</span><span style="font-family: 新細明體; color: maroon">封妻廕子由寒裔，曳紫腰金自白袍。</span><span lang="EN-US" style="color:maroon"><br>
		</span><span style="font-family: 新細明體; color: maroon">為報難窗無寐客，勉心文行莫辭勞。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　帝以予累世為儒，刻意墳典，命予掌天曹桂籍，凡士之鄉舉，里選大比，制科服色，&#31108;秩封贈奏予，乃至二府進退，皆隸焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">孝廉第七十四</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">經術談王辯異同，孝廉特地起遺風。</span><span lang="EN-US" style="color:maroon"><br>
		</span><span style="font-family: 新細明體; color: maroon">江寧神璽皆天命，日麗重光顯帝功。</span><span lang="EN-US" style="color:maroon"><br>
		</span><span style="font-family: 新細明體; color: maroon">馬化已知興&#26187;室，蛙尊誰謂屬劉聰。</span><span lang="EN-US" style="color:maroon"><br>
		</span><span style="font-family: 新細明體; color: maroon">跨驢直入西&#20937;地，游戲隨機現六通。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予慕釋氏韜光禪寂，建興中，憫戎狄窺伺朝綱，非命世英雄弗能反正，會元帝建策南渡，綏撫江左，而白麟玉璽見於江寧，臨安日有重輪，皆中興之象，予改日作儒士，跨一白驢，往河西應孝廉謁張軌焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">感時第七十五</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">擬陪鄉士獻能書，喜遇姚萇古亦無。</span><span lang="EN-US" style="color:maroon"><br>
		</span><span style="font-family: 新細明體; color: maroon">欲激頹波專號令，敢攄忠節委均輸。</span><span lang="EN-US" style="color:maroon"><br>
		</span><span style="font-family: 新細明體; color: maroon">不堪狙詐為三俊，笑倚鴻圖應一呼。</span><span lang="EN-US" style="color:maroon"><br>
		</span><span style="font-family: 新細明體; color: maroon">興盡先期歸蜀地，軺車枉駕訪吾盧。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予建興末，作儒士謝艾，跨驢入西&#20937;，張軌以予為主簿，張重華嗣位時，石季龍使將麻秋侵寇不已，&#20937;州震動，府司馬張耽言於重華曰：議者舉將皆推夙舊，且韓信禳苴皆非舊將，盡明公之舉，惟材可任，主簿謝艾兼資文武，委以專征伐之事，庶幾可也。重華召艾問以計策，艾曰：耿弇不以賊遺君父，黃權願以萬人當寇，乞假臣數千人，為殿下吞之。重華大悅，以步騎三萬人令艾討之，麻秋率大眾以禦之，艾乘軺車，冠白帢嗚鼓而行，秋望而怒曰：艾年少書生冠服，如此輕我也，命黑&#30687;龍驤三千馳擊，左右大擾，勸艾去，艾不從，下車踞胡床，指揮處分，賊以伏兵發也，懼不敢進，秋軍乃退，艾乘而擊之，俘斬甚眾，秋乃匹馬夜遁。季龍聞而嘆曰；吾以偏師定九州，今以九州之力困於重華，真所謂波有人焉。繼而往關中與姚萇為友，欲激頹波，以正風化，奈何縱暴之君競起廢弒，然萇雖少而多謀略，又況宿有契好，故作密友。久之，予猒處凡世，思歸蜀峰，約萇曰：苟富貴，無相忘。後萇以蘢將軍使蜀，至鳳山訪予，予禮待之，假以鐵如意，囑之曰：麾之可致兵，萇疑予，予為之一麾，旗幟蔽天，戈盾戎馬萬餘，列之平坡，今試兵坡是也。後萇以符堅死，即帝位號秦焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">誅暴第七十六</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">禍福之機本在人，只&#20105;現報與前因。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">貪汙賄利欺君命，&#21093;刻脂膏虐下民。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">搉貨王仔生犢尾，刷錢馬諤化&#29482;身。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">從玆警悟堪為戒，一念纔虧即有神。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予仕&#26187;之後，兼治幽顯，時蜀之導江王仔者，永和中任帥幕吏，被檄督摧課鹽於潼川，而王躬詣井所，召民強與約，率令倍差認課，當取五千斤者，倍取萬斤，又約來年所輸不滿額者，籍其家，王仔知其不能如約，窺欲役入之，使官自煎，既復命，帥以鹽數倍增喜之。予聞其苦民，故陰怡之，是夕，帥馮遷夢王仔來謁，而公裳下有一尾，方驚寤，有婢亦魘，及甦，言適王使者來，公裳下有一牛尾出，再四言其摧利貪汙之故，令生蜀之屬邑田家廷，翌日遣人訪之，果如所夢。又益昌馬諤者，同為帥屬，每出部邑督錢，惟以多為貴，不問額重虛實盈縮，必得為期，且以此自負，蜀人苦其虐，號曰馬刷。或以王君牛尾警之者，馬曰：正使見世尾生，亦何必問。予聞其暴虐如此，聞之上帝，繼而病卒，七日之中，其家作薦復，聞棺中有聲，意其再生，亟開棺視之，則已變為一&#29482;矣，急掩而葬之，時天氣晴爽，喪車方起，大雨如注，送者皆不可行，及墓次，水已縊矣，此可為汙吏之戒。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">明經第七十七</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">銅川蓍筮久&#28659;心，道學儒宗已陸沉。</span><span lang="EN-US" style="color:maroon"><br>
		</span><span style="font-family: 新細明體; color: maroon">天假仲淹重振鐸，文追孔氏復鏗金。</span><span lang="EN-US" style="color:maroon"><br>
		</span><span style="font-family: 新細明體; color: maroon">儒風欲繫唐虞化，大雅全排鄭衛音。</span><span lang="EN-US" style="color:maroon"><br>
		</span><span style="font-family: 新細明體; color: maroon">董氏庶幾顏氏子，升堂窺見室之深。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予久處穹昊，帝以中國道衰，欲王化之，復行故命，予生銅川家，知隋運將終，吾道未濟，退居河汾間，修先王之業，制禮以節情，作樂以和俗，恢刑政以防其非，崇祭祀以介其福，祖述周孔，取則軻雄，九年而成經也，其於五常之教，於小子何述焉，復以禮樂之學，付之董常，惜其不一用於太宗之朝，悲夫！</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">護聖第七十八</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">漁陽鼙鼓叩長安，此日明皇幸劍關。</span><span lang="EN-US" style="color:maroon"><br>
		</span><span style="font-family: 新細明體; color: maroon">若聽九齡攄諫論，豈勞七曲重躋攀。</span><span lang="EN-US" style="color:maroon"><br>
		</span><span style="font-family: 新細明體; color: maroon">不因儒士為親謁，安得鑾輿返遠還。</span><span lang="EN-US" style="color:maroon"><br>
		</span><span style="font-family: 新細明體; color: maroon">萬里橋邊迎禁蹕，誰知虛位紫霄間。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予自汾陽傳道，猒於死生，再奉帝命輔唐室，故命長子淵石生於清河氏之家，即九齡。明皇時，李林甫之譖毀肅氏，而帝賴之以不易，至於議論風生，首登七寶山，坐有文場戰師之雄，應制走丸之辯，後漁陽之亂，明皇幸蜀，鑿劍嶺而觀中原，歎曰：吾聽九齡，不至於此也。予因至萬里橋，以儒士謁帝。帝曰：卿非北郭張生乎？予曰然，臣聞元載孔昇天，虛位久之以待陛下也，帝默然。後肅宗收復京都，韋見素迎帝歸闕，封予為右丞相，而予密衛鑾輿至咸陽，帝移大內安頤，遂辟穀，張皇后進櫻桃蔗漿等，悉不食，常玩一紫玉笛，自吹數聲，有雙鶴下徘徊於庭，帝謂宮愛曰：吾奉上帝命，居元載孔昇天，令具湯沐，復就寢而升化矣。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">明威第七十九</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">影響昭昭理可尋，往天豈與物交侵。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">眼根所著無非色，身業居多莫匪淫。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">四舉不沾天子&#31108;，一生虛負狀元心。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">李登狂妄終除籍，感報徒嗟罪障深。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　唐李登者，年十八，鄉貢首，自後凡十年一薦，名愈下，年幾五十，不第。一日，齋戒詣葉&#38745;法師，且告曰：登自十八歲叨冒鄉薦，凡經四舉，不登一第，何罪至此，幸法師入冥，為某勘當此生如何？法師語之曰：蜀之梓潼，有神曰北郭生，掌文昌主貢舉司&#31108;之官，必能知之，吾當為汝叩之。一日，上章道過治所謁予，法師曰：士人李登者，某年月日時，凡四舉不第，此人果何如？予命一吏示籍，對曰：李登初生時賜玉印，十八歲魁薦，十九作狀元，五十三位至左相，緣得舉後，窺鄰女張燕娘，事雖不諧，而擊其父張澄於獄，以此罪展十年，降第二甲；二十八歲後，侵兄李豐宅基而奪之，致刑于訟，以此又展十年，降第三甲；三十八歲得舉後，長安邸中淫一良人婦鄭氏，而成其夫白元之罪，又展十年，降第四甲；四十八歲得舉後，&#30423;鄰居王驥家室女慶娘，為惡不悛，已削去其籍矣，終身不第。法師辭退，以是語登。登無以對，一夕愧恨而死，後之士夫可不戒哉！</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">濟順第八十</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">綿綿唐祚欲傾摧，叛逆陵遲陷北臺。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">逼脅乘輿臨草莽，&#20105;驅甲冑走塵埃。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">天恩昭顯精神會，帝道重宣雨露來。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">桔柏津前新應詔，&#34412;鋩誰信作良媒。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　唐乾符中歲荒，河南為盜者甚眾，尚君長伏誅，尚讓等推黃巢為主反，長驅江陵，渡江為患，入河北，攻河南數十郡，次陷洛陽，破潼關，僖宗播遷入蜀。巢犯闕，巢遣朱溫等攻鳳翔，至潼關追僖宗，乘輿夜遁出鳳翔，予以儒服見帝，帝夜行馬駃，予以所乘騎奉帝，帝乘之，予捧足攏馬，密布綵雲，衛帝騰空，彌明露雲微綻，令帝下視，見鳳翔軍與巢軍戰于龍虎阪，若蟻陣也，帝曰：此何所？予曰：此乃空際，帝驚歎曰：卿非北郭生張孝友乎？我非卿豈料生耶？予奉帝至劍南複道，帝疲甚，欲少憩，命予股以枕之，熟眠，林葉風聲，帝忽躍起曰：巢兵至矣，鼙鑑近也，予曰；非也，乃林葉風聲。久之，從駕宿衛始及，訝帝行之速也。帝至桔柏津曰：我有一女，乃興唐公主，最神慧，奉卿箕&#31634;可乎？予曰：臣幽也，何敢奉承？帝曰；勿固辭，遂封吾順濟王，親至廟奠獻，解劍為賜，仗予剿賊，後宋文通等斬巢，送首成都，帝還闕，則興唐公主從而殂矣，予命兵迎公主歸七曲焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">濟迷第八十－</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">救世乖訛物理衰，神人淆混化塵微。</span><span lang="EN-US" style="color:maroon"><br>
		</span><span style="font-family: 新細明體; color: maroon">庸愚指我為妖妄，蒙昧嗟予擬是非。</span><span lang="EN-US" style="color:maroon"><br>
		</span><span style="font-family: 新細明體; color: maroon">匝地亂雲多雨潦，&#20120;天烈火示光輝。</span><span lang="EN-US" style="color:maroon"><br>
		</span><span style="font-family: 新細明體; color: maroon">孫譙始信英靈著，從此寰中顯福威。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　五季中，進士孫譙者，性尚剛介，不與&#32675;居，詆斥佛老，著《無鬼論》，自隴之蜀，過祠下，侮辱無禮而去，抵於山陰，天忽昏晦，風雨如撒，行者不可進，欲投邸而不可得，遂呼曰：此乃北郭生張君，如果有靈，則指涯涘如何？予令佐神舉火一二示之，譙尚笑曰：廟奴誑我，再呼曰：神既在，何不為我止風雨，使我能抵于平陸如何？予笑曰：子所過神祠必狎侮，指以為妖，笑以為誣，今悔之何及也，予示之以炬火數百，山川明朗，可容行李，須臾風雨頓止，翌日留記于廟焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">忠顯第八十二</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">熙熙天祚福皇朝，叛寇生羌亂蜀妖。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">均唱勃徒凌郡縣，順連賊伍結&#33965;蕘。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">卒呼勇義陰兵力，箭貫膚腸意氣豪。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">木馬汗流如密報，天恩依覆下參郊。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　皇朝均順之亂，主帥雷守忠祝吾助神兵，遂入蜀，至利州，為賊堅壁固壘不下，其裨將王吉大呼，語賊曰：吾奉天命剿賊必矣，可降，而賊以勁弩射之貫腹，其人歡呼自若，封之以藥而無恙，帥亦如之。朝廷封予英顯王，而功奏上天，即證定慧王果焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">聖治第入十三</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">太平風化樂唐虞，致治馨香等太初。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">率服四夷明德教，奠安百姓法規模。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">挈衷頓領知賢相，錯節盤根見大儒。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">子含輔成元祐政，著書猶用鑑寰區。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　皇朝一祖四宗，垂拱太平，予奉玉音，以次子文明生于司馬氏家，名光，盡誠於館，著古今歷代史以鑑於世。輔宣仁聖烈皇后，擁少主不出簾帷而天下治，當時庶政聿修，咸謂德合天地，道通神明，因積仁累德，凜凜乎庶幾周召之烈焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">摽忠第八十四</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">藝祖開基妙若神，我今遜德不勞兵。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">終南斕聖曾全壁，汾&#26187;西祠已結纓。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">寇氏澶淵平虜力，真皇東作福基成。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">此回又是忘形久，笑指朱崖道一征。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予以世態之變，居寂久之，而符生於皇國開基之初，即寇準也，後澶淵之役，立仁考之功，予與焉，至於以予為誣，議予涉海至崖，悲夫！</span><span style="font-family:&quot;New MingLiu&quot;;color:maroon">
		</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">興國第八十五</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">朝廷中否甚傷情，事業班班可訪尋。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">政在平江扶大寶，兵虧陝右本天心。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">便宜坐使兩蜀&#38745;，陞陸恩流三峽深。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">要識此回神異處，柩中全體土無侵。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予紹聖丁丑，託化張浚，立一世之英表，平江復辟，至聖天子垂統四十餘載，至富平之敗，非浚之失，乃天也。隆興甲申，浚死，葬于衡陽，其子杓欲更葬于蜀，既啟棺視之，威容儼然如存，合郡士夫觀者如堵，以手加額者眾，因從而掩之，倘非予神化，安有此也。予生領天子之權于蜀，掌職文昌之命于天，其功績不忝矣。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">止足第八十六</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">玉策褒稱賜寵光，尊隆師傳總元綱。</span><span lang="EN-US" style="color:maroon"><br>
		</span><span style="font-family: 新細明體; color: maroon">積功唯喜修天壽，被命寧辭抗帝章。</span><span lang="EN-US" style="color:maroon"><br>
		</span><span style="font-family: 新細明體; color: maroon">蒞事惟勤居太極，貢賢是任主文昌。</span><span lang="EN-US" style="color:maroon"><br>
		</span><span style="font-family: 新細明體; color: maroon">錫民五福期康乂，非特區區一雨暘。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予隆興之歲，奉玉音加秩，若曰：文昌者，教化之本原，實傳列聖之業，儒士者，道德之淵藪，宜攄一德之忠，播告諸天，亶孚有眾，惟文昌司&#31108;主者職貢舉真君，衛民少傅靈應帝君張某，德被萬物，威形四方，粵自有生，顯從浩劫，順考古道，鑒觀人文，照臨並日月之明，發生佐乾坤之化，是以教耕稼而民人育，每裁制而自優，修禮樂而政事康，果猷為之不謬，干戈載戢，陰陽常和，水土既平，休祥時格，託之庶務，試以諸難，皆濟濟以可觀，每多多而益辦，昔自水漕令蒞台衡，尚持救苦之心，誓拯倒懸之念，厥有成績，巍乎難名，察乎九十餘化之行藏，命編&#32675;冊，著以萬二千端之行節，豈曰空文，顛則持而危則扶，惡以懲而善以勸，生民允賴，惟乃之休況，復恢龍漢之圖書，闡鸞臺之典則，欲分身而顯化，率諸聖以混融，萬梵開張，三界均利，宜加峻位，俯&#21494;輿情，名躋南極之尊，禮絕星聯之上。於戲！躋三階而下太乙，久彰應物之符，斂五福而錫庶民，式賴師言之左，誰其能者，汝往欽哉，可特加金闕昊天太師鈄察三界禍福事。予辭表略曰：滿盈之懼，上瀆瑩聰，溫厚之辭，時紆訓誥，意敢懷於不敏，欲猶冀於必從。中謝伏念臣德薄位尊，言輕行寡，徒以效誠之次，未懷引退之私，玆遇盛時，重叨異數，豈不侈高上之賜，其亦畏至窮之&#28798;，恭惟天尊上帝，道善貸以且成，明容光而必照，護以小疵之失察，其由中之言，方將曲致於施仁，夫亦何嫌於遷令。再三辭遜而受之，兼司四方禍福，所以分身應化焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">訓逆第八十七</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">密承帝旨下蒼旻，昭示塵寰禍福均。</span><span lang="EN-US" style="color:maroon"><br>
		</span><span style="font-family: 新細明體; color: maroon">燮理權衡明察訪，斡旋綱紀運經綸。</span><span lang="EN-US" style="color:maroon"><br>
		</span><span style="font-family: 新細明體; color: maroon">外臺執法專生柄，蜀部觀風秉化鈞。</span><span lang="EN-US" style="color:maroon"><br>
		</span><span style="font-family: 新細明體; color: maroon">雷震中江王氏子，斲棺只為逆亡親。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予被命遷師相之職，專生殺之柄，採訪善惡悉便宜也。乾道中，蜀之中江王千者，初其父母自買香木棺，以備身後，王易以杉木，已而又貨之，易以株板，及亡母，則又留株板欲自用，但市松棺，斂母而葬。予於旬日將王以雷擊死，倒植其屍，或走報其子，急往哭而扶屍仆地，日正中，忽雷震挈其子於五里外，洎復回見父屍，依前倒植，凡兩瘞皆震出，遂棺上斲一竅，以竹而掩之，姑免震焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">戒欺第八十八</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">為人貪暴莫如廉，&#31108;筭乘除理灼然。</span><span lang="EN-US" style="color:maroon"><br>
		</span><span style="font-family: 新細明體; color: maroon">楊震四知名莫掩，子文三已節尤堅。</span><span lang="EN-US" style="color:maroon"><br>
		</span><span style="font-family: 新細明體; color: maroon">存心勿謂陰無報，失職那堪又&#20943;年。</span><span lang="EN-US" style="color:maroon"><br>
		</span><span style="font-family: 新細明體; color: maroon">試把徐謙形夢感，黃金特地障前緣。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　乾道中，新都丞徐謙者，被檄充勘官，將道經宿徐氏家，主人前一夕夢神人謂曰：明日有徐侍郎宿汝家，宜善遇之，神人乃吾所遣佐神也，至晚，果有徐從政踵門，遂具盛禮。及回，復夢曰：徐子此回受人五百金，枉七人命，天曹已臧三十年壽，官止此矣，徐氏遂不復相接，丞公深訝之。抵暮，遣蒼頭語以夢中之事，丞公愧形于色，回任及替舉主改秩，未及命而卒于邸中，年三十四。初傳其死，鄉人未之信，既聞其事，莫不惜其用心之欺焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">誅悖第八十九</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">子職須知奉二親，養生送死禮宜遵。</span><span lang="EN-US" style="color:maroon"><br>
		</span><span style="font-family: 新細明體; color: maroon">遺骸暴露如羈旅，逝魄浮游未掩真。</span><span lang="EN-US" style="color:maroon"><br>
		</span><span style="font-family: 新細明體; color: maroon">餘子徒勞從孝行，春秋責備在賢人。</span><span lang="EN-US" style="color:maroon"><br>
		</span><span style="font-family: 新細明體; color: maroon">羅生感夢還鄉舍，方悟陰愆速此身。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　梓潼縣羅鞏者，入于上庠，過予祠，默禱於予，一夕，予夢告之曰：子已獲罪天曹，宜急還鄉，前程勿須問也。鞏懇曰：鞏平生操守，鮮有過失，願聞罪由。予曰：子無他，惟父母久不葬耳，鞏曰：家有兄弟，何獨歸罪於某？予曰：以子習禮義為儒者，故任其咎，餘子碌碌足責也。鞏既悟悔恨，治裝回鄉，同舍驚問，鞏以夢告，則未及家而卒焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">真元第九十</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">物有&#28659;通信可知，幾回利濟惹閑非。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">觀風隴蜀存真寂，掌籍南昌應化機。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">曲意為民除塚訟，忘形救物拯萎微。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">從玆願化昌黎後，別有精玄示福威。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　紹興庚戌，予遊神察訪，附鸞抵涪之樂溫，會龍門韓申之叩予符訣，救其孫坤臣之危疾。予令治病功曹應感，更生以申之宿契所遇，予遂付以符籙。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">拔苦第九十一</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">苦海滔滔浪接天，生來死去各前緣。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">&#20105;看妄想空花裹，不覺枯骸腐草邊。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">孔聖殤童因立教，周文葬骨豈知年。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">皇穹委任司民苦，惻隱之心亦空焉。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予以上帝篤好生之德，而天下多遺骸暴露者付予誘收也，且古史曰：枯骸不知年數，尚感文王之葬，童子結伍以衛魯國，猶存孔子之殤，然今人不念葬其父母，況於他人而有惻隱乎！予以救苦之功，而陞證安樂不動地，游戲三昧如來果焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">福瀘第九十二</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">煙橫瀘水碧漣漪，殺業誰知會遇時。</span><span lang="EN-US" style="color:maroon"><br>
		</span><span style="font-family: 新細明體; color: maroon">山寺劊身徒憤憤，岳靈未報且遲遲。</span><span lang="EN-US" style="color:maroon"><br>
		</span><span style="font-family: 新細明體; color: maroon">倘存忠厚佛三昧，不到仇連李萬兒。</span><span lang="EN-US" style="color:maroon"><br>
		</span><span style="font-family: 新細明體; color: maroon">張信復歸王吉手，彼&#23491;此報罔瑜期。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　紹興中，瀘帥張孝芳者，為卒伍張信等所謀而致叛，信為同伍張昌殺之，瀘遂平定。此乃紹聖中秭歸鄉一僧，俗姓廖名慧覺，居山院蓄資甚厚，集眾作斷瘟水陸，繼而茶寇李萬兒者，率眾欲劫之，初不知其僧設&#31357;於四垣，遂盡陷之，惟李萬兒數人，僧與其徒劊而食之。後李萬兒圖報其冤，岳靈曰：汝報之未可，此人有為眾作福之緣，未艾更一生可也，惟汝尚有所殺，王吉必報汝也。自是僧慧覺生清河家，即芳也，萬兒乃張信也，吉即張昌也，其報昭然，予遂與英烈統理神衛瀘而平焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">眼明第九十三</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">自從太極肇羲皇，神性隨機雲水鄉。</span><span lang="EN-US" style="color:maroon"><br>
		</span><span style="font-family: 新細明體; color: maroon">九十四迴彰變化，三千餘行露微芒。</span><span lang="EN-US" style="color:maroon"><br>
		</span><span style="font-family: 新細明體; color: maroon">雙峰為建立初宅，七曲重遊參宿方。</span><span lang="EN-US" style="color:maroon"><br>
		</span><span style="font-family: 新細明體; color: maroon">聊附飛鸞明此意，出書示訓藉揄揚。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予以真元拔苦，後天命荐隆位，登金闕，逍&#36965;紫虛，遊神訪察，寓鸞顯化，示以道德仁義之教，變其偷薄鄙詐之風。忽功曹奏涪陵郡之樂昌運騰里人楊思作文昌星席，予拉崇應為降福民，朱章感諸真共集，因覽山川之秀，有雙峰者，真神仙窟宅氣宇，予遂為有君玄初大帝，化建寓室，而韓震巽亦樂施田焉。予遂請于帝，立昭明應化鸞臺，以示四民休徵，今祠已落成之久，為樂昌之美觀，蓋於吾香火莫非夙昔契，且世人亦知予父玄初大帝尊號，宜益加敬焉，故畢工書之，以示後之士夫云。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">終親第九十四</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">古來喪不過三年，暮死朝生宜吉涓。</span><span lang="EN-US" style="color:maroon"><br>
		</span><span style="font-family: 新細明體; color: maroon">祭葬克終營馬鬣，哀矜盡孝卜牛眠。</span><span lang="EN-US" style="color:maroon"><br>
		</span><span style="font-family: 新細明體; color: maroon">風雷感激施甘澤，稼穡重蘇起大田。</span><span lang="EN-US" style="color:maroon"><br>
		</span><span style="font-family: 新細明體; color: maroon">埋王佳城寢苦畢，神龍輔佐產英賢。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予昔在蜀，栖真於摩維洞，天早蝗三載，有四境城隍同日申到。蜀民無知，停柩經年，暴露考妣，血尸衝穢，上天見怒，鎖諸龍潭，旱損禾苗。民失秋望，欲望真君眷憫，蘇救生民，予化一居士，隨門勸化，急作展窀穸，遂與青源真君射洪真君議，檄九江龍王克沛甘霖三日，已往復蘇多稼，民大悅。時玉帝大怒，九江龍王擅行雨事，追斬龍族，予又化一秀士，普勸龍王龍女及諸生民，不斷音聲誦彌羅御誥，不計萬數，未經三日，祥風瑞氣藹于金闕，奉命特赦龍王之罪。自後孝子順孫，既喪考妣，不敢停柩，克終大事，事親終矣，陰陽和，風雨時，福貽後昆，芝蘭挺秀，壽富康寧。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">放生第九十五</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">濕化卵胎都是人，只緣貪戾著真情。</span><span lang="EN-US" style="color:maroon"><br>
		</span><span style="font-family: 新細明體; color: maroon">螟螟抱母懷春毓，蠢蠢凌波逐浪生。</span><span lang="EN-US" style="color:maroon"><br>
		</span><span style="font-family: 新細明體; color: maroon">陽序放魚延紀壽，&#20914;元活鱔慶前程。</span><span lang="EN-US" style="color:maroon"><br>
		</span><span style="font-family: 新細明體; color: maroon">遞相勉諭放生命，福蔭循環世代榮。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予念一切眾生皆有佛性，凡食牛肉者，上天有太牢星，地下有太牢山，專治食牛之人，受苦萬劫，殺牛之人，萬劫無赦，多遭疫癘而死。至若猜羊犬豕、羽毛鱗介、濕化卵胎，皆受父母生成，因差一念，見出萬形。仲春禁覆巢，此月令之戒也，弋不射宿，孔子之戒也。凡好道修真之士，肥甘不足於口，三寸舌根而已，何如不自殺，不教他殺，不見聞殺，隨喜殺，享此五般&#20928;肉，可以無大過矣，何必貪諸口腹。昔李&#20914;元好食鱔，予知其情，感夢化一早嫗告沖元曰：我腹中有五千子，我死，子亦死矣，儻能更生，獲福無量，&#20914;元信而捨其鱔，後不復再殺。又陽序一巨商耳，予知其詳，化夢形之：子明年當死，若救得十萬生命，可延一紀之壽，序曰：大限既至，何可活十萬生命？予曰：可放魚子，則有報驗，序覺之，大書市肆，遞相勉諭，及不惜己財，贖魚卵投放水中，月餘，予再形夢曰：子救十萬生靈．已足矣，可延壽一紀。後子孫世代榮昌，信不誣矣。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">中興第九十六</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">駭聞仙樂奏宮商，大道中興踵後芳。</span><span lang="EN-US" style="color:maroon"><br>
		</span><span style="font-family: 新細明體; color: maroon">道德五千消劫運，乾坤億載福金湯。</span><span lang="EN-US" style="color:maroon"><br>
		</span><span style="font-family: 新細明體; color: maroon">黍官景運重宣化，&#34306;笈靈文再闡揚。</span><span lang="EN-US" style="color:maroon"><br>
		</span><span style="font-family: 新細明體; color: maroon">正一玄科振寰海，永延皇祚壽無疆。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予遊宴玉京，怡真&#38745;默，每念龍虎嗣漢三十六代天師，乖於紹聖，遂托形宗演，果受玄恩。蓋以劫運未消，教風怯振，所幸道德五千文一&#33033;存焉，玆又夢符仙種，立為三十七代，與棣受命于先朝皇帝，親沾灑翰，頂受師號，中興玄化，衛國衛民，榮祝帝堯萬壽，子禹孫湯，股肱惟良，保劫度齡，民安鴻雁，正一科教由是而興焉。</span></p>
		<p style="margin-bottom:0; line-height:150%; margin-top:0"><b>
		<span style="font-family: 新細明體; color: maroon">弭蝗第九十七</span></b></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">隨方分化楚城邊，興利除殘本自然。</span><span lang="EN-US" style="color:maroon"><br>
		</span><span style="font-family: 新細明體; color: maroon">螟螣害苗農告病，鸞機應念表箋天。</span><span lang="EN-US" style="color:maroon"><br>
		</span><span style="font-family: 新細明體; color: maroon">肅將雷電彰誠意，無復蟲蝗滿大田。</span><span lang="EN-US" style="color:maroon"><br>
		</span><span style="font-family: 新細明體; color: maroon">神化昭昭難自泯，因人感事續餘篇。</span></p>
		<p style="margin-bottom:0; line-height:150%; margin-top:0" align="left">
		<span style="font-family: 新細明體; color: maroon">
		　　予自君山主宰，兼洞庭水治，以至蜀門旺化，神遊附鸞于世有日矣，開慶已來，予嘗以荊楚間禱祭魔法，枉所傷害，諂求餘福，鬼毒流盛，而真道未行，有意化之。遂面奏天庭，分命月鸞，開化月峽，予乃隨機應化，以&#31108;嗣應人，以符藥濟世，以吉凶避就之理，示人進退存亡之機，廣正大公平之心，&#28659;消鄙詐漏慢之習，福善禍淫，愿吉逆凶，陰驅&#28659;感之間，泛應曲當之際，亦有聞風而化者。但以月鸞主司杜南強，常以吾化，體出自然，真常應物，不尚表暴、以驚世疑俗，又以隨寓應酬，多失紀載，越六七年矣。咸淳乙丑，峽境妖蝗，農民告病，紏察具報，以郡守陳順武翼赴聚英集真壇，請表箋天，願彌蝗&#28798;消珍。予遂呼里社詢之，乃云：郡民多於溪澗，或於山澤，&#28172;取蚌繘，漁獵魚鼇，甚至斷&#21093;蛙鱉，供應主需，枉殺螺蟹，以給口累。百千之命，不供一飽，億萬之靈、，始克一飧，是致積累物命，冥漠無歸，氣化生蝗，復害田稻，以絕民命，此蓋物命相償之報，而人未知之也。予因戒敕里社，俾以方隅護度物命外，具&#37682;郡守為民之誠，深致民食之請，具奏于天，欲得行下田祖秉界炎火，以去螟螣之患，又請肅將天威，以彰郡侯皈叩鸞化之誠。帝以予奏懇切，特賜俞允，於是陰雲晝合，電雷以風，蝗即盡弭，一郡有秋，農夫胥慶，官吏立予專祠，以彰神貺。咸淳丁卯，春旱不雨，農業失時，萬民咨嗟，戶口&#28067;散，峽之郡丞程生叔光，以太守赴京，攝行郡事，深致其憂，於是重立玄功，自破己俸，一再禱祈，峽之神祇皆為感格，以告于予，予以開化分野，有所不辭，又以程生誠交念孚，幽顯貫徹，為宣九天之命，救五龍之水，曲施雨澤，數日而足，自是農耕不失，而民業始安。及至夏秋，蟲蝗復作，間為苗害，蓋以向者戒敕里社，俾護物命，後緣以峽民未知神化，殺傷之俗，循習猶舊，餘殃未除，而乖氣感召故也。而程生於不睹不聞之問，悟有感有應之理，密奏投誠，假托歸叩，予遂達其詞旨，示以未悟，&#37682;其真懇，飛章奏聞，夜雨天一之水，雨洗冥漠之靈，晝赫秋陽之威，一去蟊賊之害。於是因人感事，呼鸞載筆，書弭蝗之化，警殺生之人，附于化籍，播本宣傳，于以彰郡丞至誠贊化之功，于以挽回氣化以成歲熟之效，庶聞之者足以戒焉。是歲秋七月既望，再書于侍生安節野人杜南強所事之鸞壇。</span></p>
		<p style="margin-bottom:0; line-height:150%; margin-top:0">
		<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
		<p style="margin-bottom:0; line-height:150%; margin-top:0">
		<span style="font-family: 新細明體; color: maroon">梓潼帝君化書卷之四竟</span></p>
		<p style="margin-bottom:0; line-height:150%; margin-top:0">
		<span lang="EN-US" style="font-family: New MingLiu; color: maroon; background: lime">
		#1</span><span style="font-family: 新細明體; color: maroon">『問道』，據下文，當為『問道』。</span></p>
		</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
