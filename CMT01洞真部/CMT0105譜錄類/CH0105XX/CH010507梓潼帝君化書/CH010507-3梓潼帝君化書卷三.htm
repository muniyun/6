<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部譜錄類</font><font size="3" color="#008080">(CH0105)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		梓潼帝君化書</span></b><p style="margin-bottom: 12.0pt" align="left">
		<span style="font-family: 新細明體; color: maroon">
		經名：梓潼帝君化書。撰人不詳，約出於元代。記述梓潼帝君生平及顯靈事&#36857;。四卷。底本出處：《正統道藏》洞真部譜錄類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: maroon">
		梓潼帝君化書卷之三</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">戒龍第五十一</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">周既為秦九鼎遷，諸龍聽命海神前。</span><span lang="EN-US" style="color: maroon"><br>
		</span><span style="font-family: 新細明體; color: maroon">輒因&#20105;道宣餘忿，不顧殃民有重愆。</span><span lang="EN-US" style="color: maroon"><br>
		</span><span style="font-family: 新細明體; color: maroon">指石為盟心可信，仰天設誓語無偏。</span><span lang="EN-US" style="color: maroon"><br>
		</span><span style="font-family: 新細明體; color: maroon">從玆岸滸耕桑者，無復橫流浸漬年。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　青衣之水，自西而東，與岷江相會，秦既并周，九鼎西遷，諸山之祇會于嶽靈，諸川之龍朝于海若，所以聽革命而效靈祉也。二龍俱東，相值于江，合之中流，&#20105;先以行，氣不相下，鬥於江淵，二水俱壅，波濤橫湧，民居其滸者，千有餘家，一日浸漬，奔避無及，怨苦之聲，達于四境。予適見之，先遣陰兵萬眾，障其狂波，予造水中解紛，謂之曰：維新之命，易我舊德，餘忿不忘，百靈皆然，何獨二君？今以&#20105;道而鬥，禍及居人，向非吾兵障流，則此邑之民，靡有孑遺矣。且上帝好生，後悔何及。二龍曰：敬受教令，既遣俱行，且約歸而成之，及朝宗回日，予與之尸事，仰天設誓，指東西二大石，叱之使起，須臾兩石峙而立。予復戒之曰：二江之龍，言歸于好，天地為質，斯言不渝，若二石合而為一，則今日之盟可寒，&#20915;別而退。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">鳳山第五十二</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">千重肌肉受胞胎，十月懷&#36525;豈易哉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">情實片言違主意，羈棲兩紀受身&#28798;。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">不因夢裏騰魂出，&#20105;得山邊避雨來。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">子母如初天理在，晚年甘旨且相陪。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　果山之隅，富人王基，五旬無子，一日醉飽形言，睨其妻曰：人之欲富者，生有衣食之養，死有祭祀之歸也，今富而無子，安用富為哉？妻安氏亦巨室也，生平不字，性嚴而&#22956;，聞以自愧，乃出粧資，買柳氏女以奉良人，逾年有娠，安喜甚，旦夜焚香，祝于天地，每以王氏嗣續為請。知柳有娠，即以己之衣飾與之，至於防護飲食寢處，無不經意，臨蓐之月，前期擇女醫以為備，既分免，果得男子，大喜。兒之乳哺褪褓，大小便利，皆自洗濯，視其子猶己生也。夫君賢之，子百晬，名曰宜壽，亦安之意也。尋別召乳婦專飼養之。或語柳曰：吾與汝主客也，汝至吾家，飲食受用，與吾無異，蓋以吾兒之故，爾兒將周晬矣，吾將擇媒嫁汝為良人妻也。柳乃號泣曰：非所願也，願與宜壽相處，死而後已，安不悅曰：汝欲與我為代耶？尋撻之，即易其衣裝，食以粗糲，視之如犬豕，呼則以畜名之，力則辛苦畢責於柳。宜壽三歲，一日走投柳懷，相向而泣，柳曰：我以兒故，飢寒苦力無所恨也，邇來月餘不見兒面，兒憶母否？宜壽亦哭之，聲聞于外，安往視之，奪兒出，持挺箠之甚苦，時當寒月，盡褫其衣，夜屏之外，詰早，呼里胥而逐之。基以重傷宜壽之心，勸留之，安曰：我與此畜勢不俱存，今欲以此畜為妻，則我且出，必欲留我，則無容此畜，儻移時而不&#20915;，則我且求死於君前，基不能拒，與柳所服裙釵，俾&#25658;而為貲，安氏奪之。柳以久於飢困，憔悴骨立，鬢髮童禿，身肉枯黑，人無取焉，乃行於城郭，窘食自養，適王之族有徙居通川者，挈柳偕行，年餘，安知之，貽書詬責，又被逐焉。既無所向，乃以薪水力作，糊口於人。厥後兩周星紀，宜壽父母皆死，己亦有子十歲，名知微，或告其妻康氏曰：我家生理頗豐，諸無不足，惟我所生，不知存歿，日夜愁苦，我今三十，而已華髮，伊此故也。即以家務委其妻曰：善視吾子，我將訪母，見而後歸。乃出而北行，凡遇井邑，觸處徘徊，淹留道塗。俄爾經歲，宜壽每出行路，哀哭摧毀，日惟一飯，菜米而已，誠動幽明，所至祇靈為之感格。巴梁二江相合之地，有鳳凰山，予徜徉焉，見一老嫗負薪行烈日中，揮汗不已，憩於松下，南向長號曰：宜壽、宜壽，吾兒健否？母困極於此，兒安得而念之。予聞之有所不忍，呼里域獨孤正而詢之，正曰：是王宜壽之所生母也。時宜壽久外，其家促歸，已返中塗，予為夢之，宜壽自見所生在家之日，苦樂之詳，及路中相見之處，明日大喜曰：神明告我，子母相見有兆矣。乃復北首，所經山川道里，皆夢中境也，行三日，到鳳山之下，方炊，暴雨忽至，行人莫進，良久，一村婦負薪而入，見宜壽揖之，宜壽心動，詢之，乃其母也，迎而歸之，柳年八十而卒。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">魚腹第五十三</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">生身為女已卑微，況被狂夫掠賣之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">飲泣父親成瞽廢，積憂母氏似迷癡。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">異鄉苦樂誠難測，一命存亡不可知。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">直待咎元彰報應，臨終方悔得便宜。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　蜀土之生民，二男四女，故其俗以女為卑。涪水之源，富民任盈年老無嗣，惟一女，愛之，名寶珠，年十五，隨鄰伴遨遊蠶市，燈下稠人中迷路，為惡少昝元誘之，父母重賞尋訪月餘，已為元所賣於夔子矣，父哭之失明，母義氏心氣成健忘。如此十年，百計求之，了無音耗，盈聞七曲之靈，乃肘行膝步，號泣見投，願一見珠而死。予閔之，乃敕八功曹將三百陰兵，方圓千里四外求之，或見珠於夔之魚腹，負汲而哀，詢之瀼龍，乃得其實。予乃夜夢於盈，自七曲而南，沿流下之，直抵夔門，見女與語，女亦夢見其父，既明，盈謝而去，使人相之，蓋如夢中所行，乃見焉。珠初為人婢，主母惡之，而箠撻過甚，又轉他家，前主倍取其傭，又三年，復為鄰子詐欺曰：爾父求汝，令我與汝來，又轉之他家，如此前後四主矣。珠今在張白家，主母忌人有孕，而珠實懷之，恐得罪，欲赴於江。而如有人難之，父聞珠聲音，目乃有見，俱詣其主，贖身以歸，母亦疾愈。昝元者老矣，予乃遣功曹監治之，日撻三百，凡月餘，抉其兩目，乞丐於市，自陳曰：寶珠之失身，元之罪也，今為七曲張主治我良苦且死矣，逾年而殂。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">口業第五十四</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">人生口業報非輕，莫把邪言作課程。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">妄語以虛為實事，綺辭增百作千名。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">血隨砭石流無已，罪積陰司貫已盈。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">犁舌不須求地獄，眼前公案甚分明。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　龜城之民祝期生，有口才而習下人，有生相不具者譏笑之，妍美者亦疵毀之，愚昧者輕侮之，智能者亦評品之，貧者鄙薄之，富者亦訕謗之，官僚則播其陰私，士友則發其隱曲，至有門地才具出己之右，無可議論者，則曰乃祖微人也，乃父鄙人也，或曰其母家工商也，其妻家駔儈也，或曰厥弟不良也，厥子不肖也，凡所知識，皆不逃於貶刺之中。此猶細故也，人小有過惡，則既傳揚之，又增飾之，以無為有，以一為十，以疑似為端的，以偶然為故犯，以不得已為優為，以錯誤為情實，至於面折之，眾辱之，又從而告訐之。非特待他人如此，雖已之族黨亦不兔焉，目其父母為頑囂，目其兄弟為管蔡。非止於身為之也，或教人興訟，己則解釋之，或教人詛罵，己則辯證之。所習既久，不知其非，中年得舌黃之疾，使人砭刺出血，勢少間，不數日，又作，尋復治之，大約一歲之問，疾五七作，每作不下出血一二升，率以為常。一日，因與其徒話鬼神幽明之故，言天之雨陽之不時，地之豐歉之不一，鬼神之受人祭祀，祖彌之邀人奠&#37243;，皆訶罵之。予適與江瀆會語，聞其多口，予方竊笑之，里域真官虞奇叔曰：此特萬分之一耳，因備舉而詳言之，予乃遣功曹謬其操持，使自以手探舌出，以爪犁之，涎血淋漓，如屠狗彘，流溢於地，觀者千百，使自宣其過曰：人之口業不可作也，如此月餘，舌枯不能食而死。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">東郭第五十五</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">工作雖然為得財，也須擇術自量裁。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">&#20943;輕添重由心造，提後推前以意猜。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">業熟雙眸皆瞽廢，藝精五指盡傷摧。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">三年陽責人為鑒，寧免鞭魂死後&#28798;。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　蜀郡土薄水淺，民生其間，率皆慧點有智數，多機變，巧於求利，闤闠之徒，雖一錢物皆有贗偽。東郭人黎永正本攻輪輿，猒其作重而貨遲，乃改業治斗甬，尋又治權衡，逾年，人有欲深斗重秤為囑者，倍取其直而與之，其欲&#20943;勺為升，&#20943;合為斗，省銖為兩，省兩為斤者，亦如之。永正又能作空中捩絲之秤，折底隆梁之斗，小民不顧報應者，以為便於日用，往往求之，一日，司察神紏奏，有旨：以為用之者固非，而作之者尤甚，俾所在神祇陽警而陰理之。予乃遣里域神段彥夢撻永正，雖悟未悔。既以聲名漸彰，求者愈眾，貪其工直，夜以繼日，使其目力昏暗，以致矇瞽，年方四十，妻棄而他之，二子生而亦盲。又以久業於此，不欲頓廢，既已失明，別無生理，乃至以手為目，揣摩廣狹，臆度長短，鋸斧釘鑽，冒險施用，左手五指朝傷暮殘，膿血甫乾，肌膚未平，尋復被苦指節零落，不能執持，行哭於市，人既識之，皆無所卹，飢寒切體，如此三年，使自暴白其過而死，二子相繼以殍，由是所用之者，因少戢焉。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">牛山第五十六</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">積善須逢善果圓，惡人還值惡因緣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">公平苟信無凶報，慘刻蘇珍惹禍愆。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">但種稻粱先滿地，莫憂刑棘後參天。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">諸君試看簷頭水，滴滴相承不肯偏。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　蜀郡涪郪二水相會旁有牛山，山之阿，井邑繁衍，邑之吏苟信、蘇珍所居比鄰，而每事相反，信以公恕，珍以深刻，信以廉節，珍以貪墨，信以惆儻，珍以陰謀，信以推誠無隱，珍以匿怨深中，信以語言必信，而不輕諾，珍以&#33031;肩諂笑，而無情實，信奉母以孝，而教子以嚴，珍待父不敬，而縱妻犯上，信少求而儉用，珍奢費而無餘，信和同上下而無怨言，珍以己律人而少許與，信掩人之過而省言，珍發人之私而多口。鄉里公私皆以信為賢，以珍為鄙，且忌珍之敢為而不能與之較。歲終，邑人大集會，酒間，鄉老周同舉手示眾曰：秦有二水，曰渭曰涇，一濁一清，皆赴于河，發源既殊，波蕩不反，三尺童子見水之色，皆能以涇渭名之，蓋以清濁取之也。在人亦然。方語未畢，珍乃面頸俱赤，投袂而起曰：苟君是渭、珍是涇矣，珍與苟信聯事而切鄰，珍之所為，惟信熟知，今信播揚珍惡，使鄉老於廣眾中以水比喻，珍將報信以明心，信實未嘗以告人也。自爾，珍每見信必&#30502;睚之，雖禮文相接，而中實仇敵也，又嘗教其子明能伺苟之子儀真之便，且將殺之。次年春，祈蠶行樂，明能與儀真並行江際，且語且笑，明能有惡心，而儀真未悟也，乃恃力推墮儀真水中，儀真急挽其衣與之俱墜，出沒於浪花間。予與諸龍君皆預供神之席，因&#21189;二江龍拯之，郪涪二君雅知二子之詳，乃&#25658;儀真近岸，而轉明能于淵，會珍見之，褰裳而往，復取儀真擠焉，旋為儀真牽挽而入，觀者如堵，呼哭騰沸。予不平之，乃使郪龍曳珍之足沉焉，儀真得無恙，珍之父子皆溺，萬人兩兩相謂曰：孰謂龍天八部有私乎？信與珍禍福不在於此日也，蓋信之善果已熟，而珍之惡業方盈焉。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">天威第五十七</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">婦人植性固多偏，孝養勤誠豈易全。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">宿業雖應雷斧禍，今身幸有事親緣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">&#20120;天虐焰俄回息，捲地威風急變遷。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">馬氏焚尸支氏免，乃知輿議合於天。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　郪邑民支祖宜，其妻喻氏，年二十五，有姑黃氏，八十病目無所見，性褊急，喜潔難事，而喻以少年勤廉恭順，能逢迎之，三年無間言。其夫因酒，誤人仆墮兩齒，求免刑責，入財自贖，以喻隨貲入之，喻無悔。一夕，夢里域追逮責曰：汝前生為比鄰牟容之妻，年三十病殗楪逾年，汝之姑七十餘，煮糜供汝，汝以口苦猒食，嫌其太頻，哭而叱之者數四，及臨死之前一日，對姑呼天曰：年七十者不死，我方三十而使之死，天不平乎！家司命聞之于天，帝有旨令焚汝尸，而汝氣已絕，事未之行，案牘仍在，凡三十年為一世，今當結絕，汝宿業所應者，死於雷斧之下，來日俟之，以汝今生且孝，故先期告汝。喻驚而寤，中夜坐而號泣，良人有家幹出外未歸，姑曰：汝以吾子破汝家貲，謂終身不可償耶？喻曰無之，凌晨沐浴，新衣拜其姑曰：新婦三年事姑無狀，今請假暫歸，恐不測，身死不復來歸，婆好將息。姑訝其言不倫，歸別其父母，所言如初。自灶香立於屋南大木之下，仰天而祝日：新婦之死宿業當爾，有所不辭，重念夫貧姑老，晚年失婦，誰為供事，一也，父母自少小教訓，今被天誅，為父母之辱，二也，身有孕已七月矣，萬一得男，支氏有後，三也，今二事皆不可避，獨支氏無後爾，乞少延三月分免而死。時大暑中，陰雲晝昏，風雷交至，里域為予言之，予知其心，乃為奏之，有旨：取里中凶逆者代之，富人張實妻馬氏，淫悍悖逆，事姑嫜無禮，制其夫如奴隸，予即遣里域同雷火神治之，俄喻氏無恙，而實之妻焚焉。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">尚義第五十八</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">　昆義由來一父生，至親安可便無情。</span><span lang="EN-US" style="color: maroon"><br>
		</span><span style="font-family: 新細明體; color: maroon">李華待蔚真堪尚，雍滌欺源太不平。</span><span lang="EN-US" style="color: maroon"><br>
		</span><span style="font-family: 新細明體; color: maroon">折臂輿情知顯報，表閭公議得嘉名。</span><span lang="EN-US" style="color: maroon"><br>
		</span><span style="font-family: 新細明體; color: maroon">因令薄俗成淳厚，鴈序怡怡免競&#20105;。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　土黨水邑吏雍滌，有弟源亦仕于官，每為滌所窘，源以長上事之恬如也，滌源同娶梁氏二女，家私微芒必較，久之滌源為仇讎妯娌為&#23491;對，雍之父母弗能制也，乃議析居。欲留源之房，滌不許，俾源夫婦出一物不與，責以歲時供奉，無幾路逢源，窘以不拜箠之既傷，復訟於鄉大夫，請其詞理，滌乃不直，滌之妻造源之門，曳乃妹出，亦箠之曰：法存長幼，終不立幼而笞長也，鄉議不與之。儒家李華父，晚景有爨婢出一子，臨終囑華曰：汝以為子，華泣對曰：是兒母雖賤，華之同氣也，他日華教養之，使之成材，昭穆有序，天可質也。厥後名之曰蔚，尤鍾愛之。既長為名士，為之娶妻，華有子彌明，先生於蔚十歲，自蔚甫能言，使彌明拜之，及長，禮待次其父一等，華與子及蔚均為鄉人所舉，達之太守，上之春官，論定以彌明官之，彌明失言於蔚，華乃撻之，彌明伏義，尋以家貲盡付於蔚曰：吾弟主之，彌明自有&#31108;養矣，鄉人以為賢。秋社集，予在祭焉，鄉人以雍、李相況為薰蕕，滌聞之罵，坐復曳源擊之，予不平焉，乃使直事紾其臂而折之，滌妻尋亦疽發于手，如此三年，公私俱廢，生事寥索，父母相繼而亡，滌與妻乞丐而死，鄉人以為不義之報，郡守旌華之聞曰尚義。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">旌隱第五十九</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">世情習俗最移人，日用塵勞喪本真。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">守道牟君天所佑，輕身蘇子鬼猶嗔。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">至言傳誦為規範，廟食興崇致&#22850;輪。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">蜀士始尊中國教，俗儒一旦變真醇。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　蜀自秦并之後，中國文物之盛，先王大道之化，漸有習之者矣，而淳厚之風未振，囂浮之徒競起，予恐傷風教，有意欲化之。一日，巴郡宕渠士人牟麟好學不厭，而樂於教人，守道廉退，非有大故，不出戶庭，歲時起居，有受謁無出謁，貧甚而未嘗怨尤，郡守溫瑀辟請為從事，既不起，丞于扆往邀之，接語移時，所談皆安時順便，善身避世之語，扆欲致守之意而辭不得達，卒罷之，扆以告瑀，瑀嘉其節。蘇尚功者，嘗學於麟，未終其業，開門受徒，以師自任，而性好奔競，足跡不少安，求請省問，奴顏婢膝，為麟薄之，或以麟辭達之者，尚功踵門而辯之，麟亦自以為嘗教誨之，猶執先覺之義而語之曰：死生有命，富貴在天，子夏之言也，求之有道，得之有命，求無益於得，子輿之言也，子之所為，吾實恥之。尚功自恃少年拳勇擊麟，予適見之，乃化一儒士，為之解紛，顧眾而語之曰：人之壽夭窮達，有命在焉，非人為也，奔競無恥，不知命者也，命之所無，求之何益，以常求之，偶有所獲，以為求則得之，求益於得，是不知道者也，苟不知命且不知道，則所守既喪，放辟邪侈，至於不正不忠不孝，皆由此也，二子所為冰炭，君子小人之所以分也。觀者駢闐，或問予曰：爾為誰？曰：予所謂張仲子者，眾驚愕相視問，予隱形不見，自是遠邇聞之者，若尚功之徒改行有醇厚之風焉，渠人為予立廟。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">祐正第六十</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">謀他財賄已非宜，況復萌心苦見欺。</span><span lang="EN-US" style="color: maroon"><br>
		</span><span style="font-family: 新細明體; color: maroon">正女一言祈響報，吉人盡室兔傾危。</span><span lang="EN-US" style="color: maroon"><br>
		</span><span style="font-family: 新細明體; color: maroon">俄驚縲紲皆離體，尋使兇強總磔尸。</span><span lang="EN-US" style="color: maroon"><br>
		</span><span style="font-family: 新細明體; color: maroon">福善禍淫天理在，非予受祭報其私。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　北都富室智金禮，中春修祀，一室盡醉，暴客王才者，約其徒三人謀劫之，是夜未央，推戶直入，縛全禮家男女良賤九人，婢妾七人，唯全禮之妻與二女容繫之，既取其貲，將亂之，全禮之妻惶懼乞憐，幼女舜華年十五，與其姐舜英抱母而泣，才欲逼之，華罵曰：餓賊犯吾家，張神君未知汝也。語畢，其家司命崔瑄，與智之祖彌告急于予，予乃遣功曹輔興，領陰兵百人治之，所縛全禮以下繩皆自解，盡執其賊，翌日告於里正，聞于郡，悉誅之。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">梓潼帝君化書卷之三竟</span></p></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
