<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">
<link rel="File-List" href="CH010511-1金蓮正宗仙源像傳.files/filelist.xml">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部譜錄類</font><font size="3" color="#008080">(CH0105)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 18.0pt; font-family: 新細明體; color: maroon">
		金蓮正宗仙源像傳</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		經名：金蓮正宗仙源像傳。卷。元劉志玄等撰。底本出處：《正統道藏》洞真部譜錄類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		金蓮正宗仙源像傳</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">　　元太祖成吉思皇帝召邱神仙手韶</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　制曰：天眷中原，驕華太極之性，朕居北野，嗜慾莫生之情。反朴還淳，去奢從儉，每一衣一食，與牛堅馬圉共弊同饗，視民如赤子，養士若弟兄，謀素和，恩素畜，練萬眾以身人之先，臨百陣無念我之後。七載之中成大業，六合之內為一統。非朕之行有德，蓋今之政無恆，是以受天之祐，獲承至尊，南連炎宋，北接回紇，東夏西夷悉稱臣佐，念我單于國千載百世以來，未之有也。然而任大守重，治平猶懼有闕，且夫剖舟刻楫將欲濟江河也，聘賢選佐將以安天下也，朕踐祚以來，勤心庶政，而三九之位未見其人。訪問邱師先生體真履規，博物洽聞，探頤窮理，道沖德著，懷古君子之肅風，抱真上人之雅操，久棲巖谷，藏身隱形，闡祖師之遺化，坐致有道之士，蕾買集仙經，莫可稱數。自干戈而後，伏知先生猶隱山東舊境，朕心仰懷無已，豈不聞渭水同車，茅廬三顧之事，奈何山川懸闊，有失躬迎之禮。朕但避位側身，齋戒沐浴，選差近侍官劉仲祿備輕騎素車，不遠千里，謹邀先生鏨屈仙步，不以沙漠悠遠為念，或以憂民當世之務，或以恤朕保身之術，朕親侍仙座，叔惟先生將咳嗽之餘，但授一言，斯可矣。今者聊發朕之微意萬一，明於詔章，誠望先生既著大道之端要，善無不應，亦豈違眾生小願哉。故玆詔示，惟宜知悉。五月初一日。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　<b>元世祖皇帝褒封制詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　皇帝若曰：大道開明可致無為之化，至真在宥迄成不宰之功。朕以祖宗獲承基構，若稽昭代，雅慕玄風。自東華垂教之餘，至重陽開化之始，真真不昧，代代相承，有感遂通，無遠弗屆。雖前代累承於褒贈，在朕心猶嫌於追崇，乃命儒臣進加徽號，惟東華已稱帝君，但贈紫府少陽之字，其正陽、純陽、海蟾、重陽，宜錫真君之名，丹陽已下七真俱號真人，載在方冊，傳之萬世。噫，漢世之張道陵，唐朝之葉法善俱錫天師之號，永為道紀之榮，當代、不聞異辭，後來立為定制，朕之所慕，或庶幾焉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">東華教主可贈東華紫府少陽帝君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">正陽鍾離真人可贈正陽開悟傳道真君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">純腸呂真人可贈純陽演正警化真君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">海蟾劉真人可贈海蟾明悟弘道真君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">重陽王真人可贈重陽全真開化真君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">丹陽先生馬釭可贈丹陽抱一無為真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">長真先生譚處端可贈長真雲水蘊德真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">長生先生劉處玄可贈長生輔化明德真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">長春先生邱處機可贈長春演道主教真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">玉陽先生王處一可贈玉陽體玄廣度真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">廣寧先生郝大通可贈廣寧通玄太古真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">清靜散人孫不二可贈清靜淵貞順德真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　宜令掌教光先體道誠明真人張志敬執行。准此。至元六年正月日。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>武宗皇帝加封制詞</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　上天眷命皇帝聖旨：三玄教由天所界，玆統攝乎群靈，五百年名世者生，始恢揚于正紀。昔東華帝君太晨宮，祚綿綿而莫知其始終，氣混混而莫窮其涯埃，離形離兆，有自而然，為福為祥，不言而喻，傳之太上，是日全真。守其一，處其和，應不求，為不恃，絳格琅虹之上下，龜圖麟策之周旋，法之著兮可存於浩劫，後之承者迭出于高真。惟古之賓師，有今之明素，能仁能勇，至孝至貞，所守彌堅，不待歲寒而後見，所言必應，其於事會，則周知及身之渥已申，報本之誠愈切，溫綸特降，顯號循加。於戲，神人和而王道平，遐不謂矣，教化行而治功立，永言保之。可加贈東華紫府輔元立極大帝君，主者施行。至大三年二月日。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　上天眷命皇帝聖旨：昔聞太上教闡全真，法天地之常經，因陰陽之大順，始自東華之變現，訖于開元之垂綠，由漢及唐，必曠世而至人出。以金繼宋，際熙朝而玄統彰，恢其眾妙之門，鎮以無名之樸，或得意忘象，涵泳於靈樞，或縿星馭龍，飛遊於紫極，不可聞，不可見，雖與造物者為徒，偷然往，偷然來，亦日隨時而示應。故載傳於後裔，琦葉贊于元功，盍殊級之循加，俾宗風之永紹。除始祖東華帝君別議旌崇，餘仰主者一例施行。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">正陽開悟傳道鍾離真君可加贈正陽開悟傳道垂教帝君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">純陽演正警化呂真君可加贈純陽演正警化孚佑帝君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		海蟾明悟弘道劉真君可加贈海蟾明悟弘道純佑帝君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		重陽全真開化王真君可加贈重陽全真開化輔極帝君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　右付玄門演道大宗師掌教凝和持正明素真人苗道一收執，准此。至大三年二月日。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　上天眷命皇帝聖旨：天造草昧，惟君子以經綸，聖運隆昌，亦至人之扶衛。昔皇祖肇基於朔土，有真仙應現於東隅，行無畦吵而天下之事靡不知，學有淵源而天下之書靡不究。所急者拯民于溝阱，所先者鋤道之榛荊。律身之戒雖嚴，及物之功則溥。逮芝綸之疊降，躡雲烏以來從，率英賢凡十八人，言宗社非一二事，心冥神契，猶軒轅之師廣成，辭簡義深，若漢文之禮河上，既成功．於諸夏，俾主教於長春，其以肖以續者得其真，故曰希日夷而永其壽，斕我延洪之祚，為今持正之師，再振玄門，彼此皆一。時也爰頒鴻渥，後先豈二理哉。宜進號以追崇，尚傳規于不朽。其長春演道主教真人邱處機可加贈長春全德神化明應真君，主者施行。至大三年二月日。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　上天眷命皇帝聖旨：佑于一德，天惟顯思，作者七人，道之行也，如辰樞之運元造，如璣衡之契靈儀，誰之子，象帝先，盡老氏、關尹之妙，無不為，將自化，行東萊、西陝之問。或遁跡于塵區，或棲身于環堵。迨際皇元之興運，親承聖祖之眷知，嘉猷敷陳允矣濟時之具，玄機沖寂超乎與天為徒，莫不窮師友之淵源，咸已詣霄晨之闡域，闡乃宗規之舊，繁予藩邸之賓，弘才偉學以相承，景既靈棋之荐格，其加顯級以賁真風。除主教邱長春別示旌也不，餘仰主者一例施行。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		丹陽抱一無為真人馬釭可加贈丹陽抱一無為普化真君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		長真雲水蘊德真人譚處端可加贈長真凝神玄靜蘊德真君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">長生輔化明德真人劉處玄可加贈長生輔化宗玄明德真君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">玉陽體玄廣度真人王處一可加贈玉陽體玄廣慈普度真君。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		廣寧通玄太古真人郝大通可加贈廣寧通玄妙極太古真君。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		清靜淵貞順德真人孫不二可加贈清靜淵貞玄虛順化元君。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　右付玄門演道大宗師掌教凝和持正明素真人苗道一收執，準此。至大三年二月日。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　上天眷命皇帝聖旨：昔賢有言，盡忠于君，致孝于親，歸誠于天，敷惠于下，有才以濟其用，有學以裕于人，秩可列于仙階，道可弘于當世。清和妙道廣化真人尹志平，襟神洞廓，丰格高嚴，褐衣為山澤瘦非謂之悴，寰服為廟堂相非謂之通，泛然應物以無方，捷若循機而有永，入長春之室教仍主于長春，全靈極之真象宛符於靈極，示真規于四遠，膺禮眷于三朝。粵有嗣師，載恢玄躅，其頒異數，以進嘉稱。於戲，弱水蓬萊歸渡不煩於舟楫，吉雲颼景方羊或駐于旌麾。可加贈清和妙用廣化崇教大真人，主者施行。至大三年二月日。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上天眷命皇帝聖旨：道德正宗屢傳於賢裔，儒玄最學問出于熙宸。屍教典長春，冠冕登瀛之列，而躬膺睿眷，綱維寧極之規，宜進秩以宗承，示輸誠于景嚮。真常上德宣教真人李志常，清文映世，高行絕人，擒述作之華于檜禳之表，廓神明之應于視聽之問，璞不雕鐘，行不壓異，幹以淳粹，含以虛無，繩繩兮其可名哉，縞縞乎不可尚已。號其顯界，制則特頒，以為全真奕葉之光，以慰賢師累章之請。於戲，科盛揚於寶岌，千劫而繼太晨君，實燦結于春華，再傳而得誠明子。可加贈真常妙應顯文弘濟大真人，主者施行。至大三年二月日。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　上天眷命皇帝聖旨：無為之宗是謂之道，至公之器莫重于名。蓋景範清彝為人所慕，而華軒驚冕匪樂之全，跡已著于生平，禮盍頒于眷渥。通玄弘教披雲真人宋德方，玄機蚤悟，秘學窮探，澡雪其心，不以纖私．自晚，濛鴻其化，不以小善自矜，德全而才不形，量廓而物無礙，倡仙居而馭真伯，咸稱席上之珍，乘颼忽而歷崑崙，動應環中之數，勉從所請，庸會其元。於戲，歲計而功有餘，疇繼庚桑之偉躅，神凝而物不癘，尚徽姑射之豐年。可加贈玄都至道崇文明化大真人，主者施行。至大三年二月日</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　上天眷命皇帝聖旨：唐虞至治，有開奕世之規，箕穎外臣，允契登瀛之選，蓋天之生材不虛其用，而道之傳叔在得其人。粵昔長春，遭逢聖祖，芝脖遠頒于東土，颼輪旋扈于西征，或後或先，在左在右，碗然其志，凌冰霜而游太清，炳乎為文，挺圭璋而弘正紀，玄功吋立，師業益光，崇玆綠字之章，敦我朱藩之舊。於戲，祥麟儀鳳升乎能，幾見之絳境叢霄，殊渥不一，書止靈終，可駐顯號。其承除尹清和、宋披雲、李真常別議旌崇，餘仰主者一例施行。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">趙道堅可贈中貞斕教主應真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">宋道安可贈元明普照崇德真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">夏志誠可贈無為抱道素德真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">王志明可贈熙神資道葆光真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">孫志堅可贈明誠體妙虛寂真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">于志可可贈誠純復樸沖寂真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">張志素可贈應綠扶教崇道真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">鄭志修可贈通微復靜沖應真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">鞠志圓可贈保真素朴靜應真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">孟志穩可贈重玄廣德沖用真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">張志遠可贈悟真凝化純素真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">景志遠可贈體元抱德沖悟真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">何志清可贈虛明淵靜守一真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">楊志靜可贈洞虛得一玄通真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">潘德沖可贈通玄妙道沖和真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　右付玄門演道大宗師掌教凝和持正明素真人苗道一收執，准此。至大三年二月日。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　維昔祖師長春邱真君，抱道懷德，深隱東萊，太祖皇帝聞風聘召，遠至雪山，禮遇優隆，玄風大振。迨世祖皇帝混一宇內，尤加崇敬，五祖七真，咸錫徽號。武宗皇帝褒以帝君、真君之封，十八大師普贈真人，可謂千古盛事矣。雖崆峒問道，河上談經，豈能專美於往昔哉。臣志玄生逢盛世，濫忝冠裳，頃年侍教主開玄大宗師孫真人於京師之大長春宮，得睹列聖詔書，謹錄鏝梓以示四方，使見聞之有悉知聖朝重道之美意云。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　泰定元年正月望日，賜紫教門高士澄虛湛寂洞照法師臣劉志玄稽首頓首拜書卷末。</span><span lang="EN-US" style="font-family: New MingLiu; color: maroon"><br>
		　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>混元老子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1038" type="#_x0000_t75" style='width:64.5pt;
 height:137.25pt'>
 <v:imagedata src="CH010511-1金蓮正宗仙源像傳.files/image001.png" o:title=""/>
</v:shape><![endif]--><![if !vml]><img border=0 width=86 height=183
src="CH010511-1金蓮正宗仙源像傳.files/image002.jpg" v:shapes="_x0000_s1038"><![endif]></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　老子姓李，名耳，字聘，苦縣瀨鄉曲仁里人也。母孕八十一年，生於殷武丁之九年，歲在庚辰二月十五日。生而鬚髮皓白，故世稱為老子，指李樹為姓。歷殷至周，文王聘為守藏史，武王克殷，遷為柱下史，昭王時西入流沙，至幽王時復還中國。孔子嘗問禮焉，老子告孔子曰：君子得其時則駕，不得其時則蓬累而行。吾聞良賈探藏若虛，君子盛德，容貌若愚。吾所以告子若是而已。孔子退謂弟子曰：烏吾知其能飛，魚吾知其能遊，獸吾知其能走。走者可以為綱，游者可以為綸，飛者可以為增，至於龍，吾不能知其乘風雲而上天。吾今日見老子，其猶龍乎。老子見周衰，遂去之。至函谷關，關令尹喜善望氣，見紫氣浮關，知有聖人至，乃守關候之。遇老子駕青牛車將西度，關令尹請曰：子將隱矣，強為我著書。於是老子乃著書上下篇五千餘言，授令尹而去，世莫知所終。今亳州太清宮即其故宅降生之地，京兆益座縣終南山宗聖宮即古樓觀授經處也。老子者，即太清太上老君之化也，唐高宗皇帝上尊號日太上玄元皇帝，唐玄宗皇帝上尊號曰太聖祖高上大道玄元皇帝，宋真宗皇帝上尊號日太上老君混元上德皇帝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">贊曰：維昔洞神，經傳十二。白鹿東來，青牛西逝。道法自然，玄之又玄。無象之象，先地先天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>東華帝君</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1040" type="#_x0000_t75" style='width:68.25pt;height:134.25pt'>
 <v:imagedata src="CH010511-1金蓮正宗仙源像傳.files/image003.png" o:title=""/>
</v:shape><![endif]--><![if !vml]><img border=0 width=91 height=179
src="CH010511-1金蓮正宗仙源像傳.files/image004.jpg" v:shapes="_x0000_s1040"><![endif]></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　帝君姓王，不知其名，世代地理皆莫詳。得太上之道，隱崑箭山，號東華帝君。復居五臺山紫府洞天，或稱紫府少陽君，後示現於終南山凝陽洞，以道授鍾離子。又按《仙傳拾遺》云：帝君蓋青陽之元氣，萬神之先也，居太晨之宮，紫雲為蓋，青雲為城，仙僚萬億，校錄仙籍，以稟命於老君。所謂王姓者，乃尊高貴上之稱，非其氏族也。斯言蓋得之歟。元世祖皇帝封號東華紫府少陽帝君，武宗皇帝加封東華紫府輔元立極大帝君。</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">贊曰：道繼玄元，教行率土。天近崑崙，雲橫紫府。神中之神，真中之真。長生有道，貽我後人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>正陽子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1041" type="#_x0000_t75" style='width:67.5pt;height:138pt'>
 <v:imagedata src="CH010511-1金蓮正宗仙源像傳.files/image005.png" o:title=""/>
</v:shape><![endif]--><![if !vml]><img border=0 width=90 height=184
src="CH010511-1金蓮正宗仙源像傳.files/image006.jpg" v:shapes="_x0000_s1041"><![endif]></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓鍾離，名權，字雲房，號正陽子，京兆咸陽人也。容貌雄偉，學通文武，身長八尺七寸，髯過於腹，目有神光。仕漢為將軍，兵失利，遁入終南山，遇東華帝君授以至道。後隱晉州羊角山，不與世俗接，東髮為雙髦，採懈葉為衣，自稱天下都散漢。道成，天真錫號太極左宮真人。翱遊人間，示現無常，世人往往遇之。嘗有頌云：生我之門死我戶，幾箇惺惺幾箇悟。夜來鐵漢細尋思，長生不死由人做。有詩文行於世。今終南山凝陽洞傳道觀，即遇東華帝君處，咸陽周曲灣正陽宮，即其故居也。元世祖皇帝封號正陽開悟傳道真君，武宗皇帝加封正陽開悟傳道垂教帝君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">贊曰：早遇東華，以道相接。日月雙髦，乾坤柵葉。花生玉蒂，樹長鉛枝。悠悠澧水，只似當時。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>純陽子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1042" type="#_x0000_t75" style='width:61.5pt;height:129pt'>
 <v:imagedata src="CH010511-1金蓮正宗仙源像傳.files/image007.png" o:title=""/>
</v:shape><![endif]--><![if !vml]><img border=0 width=82 height=172
src="CH010511-1金蓮正宗仙源像傳.files/image008.jpg" v:shapes="_x0000_s1042"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓呂名巖，字洞賓，號純陽子，蒲州蒲圾縣永樂鎮招賢里人也，生於唐德宗貞元丙子四月十四日。年弱冠登進士第，未調，因暮春遊澧水之上，遇正陽子授神仙之道。後隱廬山修鍊成道，周遊人問，每稱回道士，或隱或顯，世莫能測。有詩云：捉得金精作命基，日魂東畔月華西。於中煉就長生藥，服了還同天地齊。嘗於那郭逆旅以枕授盧生，又於東鄰沈氏家作詩，以榴皮書壁，其靈蹤聖跡，載於書傳者，不可勝紀。世之言神仙者，必宗鍾呂，其所至處後，人皆建觀宇。有詩詞名《渾成集》，行於世。今永樂鎮大純陽萬壽宮，即其故居也。元世祖皇帝封號純陽演正警化真君，武宗皇帝加號純陽演正警化孚佑帝君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">贊曰：一劍橫秋，清風兩袖。道在亟三，丹成轉九。蒼梧北海，白雲帝鄉。甘河一滴，源遠流長。<span lang="EN-US"><br>
		　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">海蟾子</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1043" type="#_x0000_t75" style='width:69.75pt;height:135pt'>
 <v:imagedata src="CH010511-1金蓮正宗仙源像傳.files/image009.png" o:title=""/>
</v:shape><![endif]--><![if !vml]><img border=0 width=93 height=180
src="CH010511-1金蓮正宗仙源像傳.files/image010.jpg" v:shapes="_x0000_s1043"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓劉名操，字宗成，號海蟾子，燕山人也。年十六登遼之甲科，仕至上相。嗜性命之學，未究玄蘊，忽有道人來謁，師以賓禮延之，問其姓名，默而不答，惟索鸚卵十，金錢一，以金錢置按上，囊景疊十卵不墜。師歎曰：危哉。道人曰：公身命俱危，更甚於此。師復問曰：如何是不危底。道人乃斂鸚卵，金錢擲之於地，長笑而去。師於是頓悟，因夜宴，盡碎寶器，明日解相印，易道衣，佯狂歌舞，遠遊秦川。復遇前次道人授以丹訣，方知是正陽子也。師嘗有句云：拋離火宅三千口，屏去門兵十萬家。又有長歌云：醉騎白驢來，倒提銅尾樣。引箇碧眼奴，擔著獨胡瘦。自忘塵世事，家住葛洪井。不讀《黃庭經》，豈燒龍虎鼎。獨立都市中，不受俗人請。欲擁霹靂琴，去上崑崙頂。昊牛買十角，溪田耕半頃。種黍釀白嘐，便是神仙境。醉臥古松陰，閒立白雲嶺。要去即便去，直入秋霞影。師後以道妙授董凝陽、張紫陽，乃遁跡於終南、太華之問，不知所終。有詩文行於世。元世祖皇帝封號海蟾明悟弘道真君，武宗皇帝加封海蟾明悟弘道純佑帝君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">贊曰：勇脫金貂，力辭相印。秦川異遇，終南高隱。烏飛兔走，虎伏龍降。一卮仙耐，留待重陽。<span lang="EN-US"><br>
		　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>重陽子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓王名嘉，，字知明，號重陽子，咸陽大魏村人也。母孕二十四月而生，生於宋徽宗政和二年壬辰十二月二十二日。始名中孚，字允卿，易名世雄，字德威，後入道改今名字。師美鬚髯，目大於口，身長六尺餘，氣豪言辯，膂力過人。通經史，善騎射。會中原多事，秦隴紛擾，師每有出塵之志，乃遷終南縣劉蔣村，創別業棲隱，置家事俱不問，放曠自適，常云：五曰日龐居士，如今王害風。金正隆四年己卯六月望日，於終南縣甘河鎮酒肆中遇二人，皆蓬首披氈衣，年貌如一。師見而異之，即時懇禮，其人徐曰：此子可教。遂密授以道妙。師有頌云：四十八上始遭逢，口訣傳來便有功。一粒金丹色愈好，玉華峰上顯殷紅。其所遇者，蓋呂純陽也。明年庚辰中秋日，於醴泉道中再遇前次二仙，師趨而拜之，欣然共飲酒肆。酒家叩問二仙鄉貫年姓，答曰：濮人也，年二十二。而不告其姓。復以秘訣五篇授師，俄失所在。大定元年辛已，師於終南縣南時村作穴居，名活死人墓，四隅各植海棠一株，人問其故，答曰：吾將來使四海教風為一家耳。癸未秋，棄活死人墓，與和玉蟾、李靈陽結庵於劉蔣。甲申秋，復遇劉海蟾於甘河鎮，飲以仙酣，故師有詞云：正陽的祖，又純陽師父，修持深奧，更有真尊。唯是叔海蟾，同居三島。師自是不復飲酒，但飲水而有醉容，口中作酒香，有詩云：醒來不飲塵中酒，達後惟傳世外杯。從此白雲隨地有，自然舉．步到蓬萊。乙酉春，題詩於終南山太平宮壁云：害風害風舊病發，壽命不過五十八。時有史處厚、劉通微、嚴處常相繼受學為弟子。丁亥四月二十六日，忽自焚其庵，人驚救之，師方舞躍而歌曰：茅庵燒了事休休，決有仁人卻要修。便做惺惺誠猛烈，怎生學得我風流。乃辭眾曰：我東方邱劉譚中尋馬去也。遂東出關，至閏七月十八日抵寧海州，會馬宜甫問答契合，乃築室於馬氏南茴，題曰全真，書一長歌云：堂名名號號全真，寂靜逍遙子細陳。豈用草茅遮雨露，亦非瓦屋度秋春。一問閒舍應難得，四假凡軀是此因。常蓋常修安在地，任眠任宿不．離身。有時覺後尤寬大，每到醒來愈憂親。氣血轉流渾不漏，精神交給永無津。慧燈內照通三耀，福注長生出六塵。自哂堂中心火滅，何妨諸寇積柴薪。全真之名蓋始於此。九月，邱長春自崑崙山來受學，譚長真抱疾而至，為弟子。十月，於庵鎖環百日，日以分梨十化警悟宜、甫夫婦。分梨十化者，師初鎖環之一日，以梨一枚與宜甫啖之，每六日賜芋、栗各六枚，至是月十一日，分梨為二塊，令宜甫夫婦共食之，後六日之芋、栗，旬日之梨，為常期也，其芋栗如初之數，梨則每旬例增其一，至於十旬而積數為五十有五，應天地生成之數，每與必以詩頌警悟之。次年戊子正月十一日啟環，二月宜甫棄家入道，王玉陽自牛仙山來禮師。晦日，師攜馬、譚、邱、王四師遊崑崙山，開煙霞洞居之。三月，郝廣寧受業於洞中。八月，師同弟子遷文登姜實庵，立七寶會。九年春，師同馬、譚、邱、郝四師回寧海，周伯通築庵請師居，名曰金蓮堂。重午日，宜甫妻孫氏詣金蓮堂出家。八月，就本堂立金蓮會。州人或欲寫師真師，左目右轉，右目左轉，老少肥瘠形色無定，竟不能狀。九月，至福山縣，立三光會。遂遊登州，登蓬萊閣，與眾觀海市。忽颳風起，人見師隨風吹入海中，久之復出，冠服皆如故，觀者異之，乃立玉華會，遂同馬、譚、邱三師至萊州，劉長生棄家從道。十月，達掖縣，立平等會。是月攜馬、譚、劉、邱四師遊汴梁，寓王氏旅邸。歲暮，師忽書一詞辭世，其末云：這回去也，一顆明珠無有價，正見真修，穩駕逍遙到岸舟。明年庚寅正月初四日，呼四師來前曰：吾今赴師真之約矣。復說頌云：地肺重陽子，呼為王害風。來時長日月，去後任西東。作伴雲和水，為鄰虛與空。一靈真性在，不與眾人同。言畢枕肱而逝。眾皆號慟，師忽開目起坐曰：何至於此，汝等學道猶未悟此耶。乃以秘訣五篇付丹陽，令遞相規益。遂書愒云：一姪二子一山恫，連余五箇一心雄。六明齊伴天邊月，七爽俱邀海上風。真妙裹頭拈密妙，睛空面上躡虛空。東西南北皆圓轉，到此方知處處通。書畢而化。初，師在登州時，太守紇石烈名邈待以師禮，臨別謂師曰：再會何時。師曰：南京。及師倦化，邈適除南京留守。又嘗指登州望仙門外畫橋，語人曰：他年逢何必壞。後一紀，太守何邦彥惡橋高峻而毀之。其未出關時，嘗自畫一三髻道者與松鶴共為一圖，付史風仙曰：留此待我他日擒得馬來以為勘同。後丹陽入關，風仙以畫像驗之，毫髮無異。其神妙若此者甚多。有《全真前後集》、《韜光集》、《雲中錄》、《分梨十化說》行於世。今甘河遇仙宮即遇披氈仙處，南時成道宮即活死人墓，大重陽萬壽宮即劉蔣故庵，汴梁大朝元萬壽宮即王氏旅邸，師登真處也。元世祖皇帝封號重陽全真開化真君，武宗皇帝加封重陽全真開化輔極帝君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">贊曰：天挺異人，英邁蓋世。二士既逢，五篇斯秘。海棠四影，金蓮七花。水雲為伴，稽首東華。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>丹陽子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1044" type="#_x0000_t75" style='width:65.25pt;height:133.5pt'>
 <v:imagedata src="CH010511-1金蓮正宗仙源像傳.files/image011.png" o:title=""/>
</v:shape><![endif]--><![if !vml]><img border=0 width=87 height=178
src="CH010511-1金蓮正宗仙源像傳.files/image012.jpg" v:shapes="_x0000_s1044"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓馬名釭，字玄實，號丹陽子，初名從義，字宜甫，寧海州人也，生於金大宗天會元年癸卯五月二十日。昆弟五人，師其次也，家饒於財，號馬半州。娶州人孫忠顯女，生三子。大定七年閏七月，宴於州人范明叔家怡老亭，酒酣賦詩，有醉中人扶之句。忽重陽布袍竹笠，冒暑而來，徑造其席，師問曰：奚自。重陽曰：終南特來扶醉人。師異之，取瓜與重陽食，重陽從蒂食起，師怪詢其故，重陽曰：甜向苦中來。又問姓名，曰：王害風。師復叩云：何名日道。重陽曰：五行不到處，父母未生前。師於言下有悟，談論甚相契合，請重陽還家而師之。於前時夢南園鶴飛處築庵以居重陽，重陽扁之日全真。十月朔，重陽於庵鎖環百日，日示師以分梨十化，夜與師密談道妙。次年戊子正月十一日，重陽出環。二月初八日，師悉以家事付三子，出家學道，重陽為易今名字。九年己丑十月，師從重陽遊汴梁，寓王氏旅邸。庚寅正月初四日，重陽以五篇秘訣授師而逝，師遂頂分三髻以象師名。師與譚、劉、邱三師舉重陽仙蛻葬之於，時壬辰歲也，乃一新故庵，題日祖庭。十四年甲午中秋，師與譚、劉、邱三師宿秦渡鎮真武廟，月夜各言其志，師日國貧，譚曰國是，劉日圈志，邱日闕閒。翌旦乃別，長真、長生遊洛陽，長春隱墦溪，師返祖庭，鎖環而居，至十八年戊戌八月朔出環。明年正月遊華亭縣，李大乘延師事之，二月望於其家同居環百日出，師活環外枯林擒樹一株。二十年春至京兆，趙蓬萊施宅為庵，師復居環百日出，復歸祖庭。二十二年四月，東回寧海，道經濟南，有韓淘字清甫者，禮師請益，師曰：夫道以見性為體，養命為用，柔弱為本，清冷為基，自然滅情於虛，寧神於極，不出戶庭而妙道得矣。至州居金蓮堂，堂有鹹苦井不可食，師呎之，變為甘泉，嘗有聯句云：水中焰迸三丹結，火裹蓮生一性圓。學道男兄無我相，修真烈士沒人情。如此語甚多。二十四年癸卯，下元文登人請師主醮，眾睹重陽現於空際白龜之上。晦日，遊城北之三教堂，時門弟子咸集，忽鄘州王道師抱琴至，師乃援筆作《歸山操》示眾云：能無為兮無不為，能無知兮無不知，知此道兮誰不為，為此道兮誰復知。風蕭蕭兮木葉飛，聲嗷嗷兮鴉南歸，嗟人世兮日月催，老欲死兮猶貪癡。傷人世兮魂欲飛，嗟人世兮心欲摧，難可了兮人問非，指青山兮當早歸。青山夜兮明月飛，青山曉兮明月歸，饑餐霞兮渴飲溪，與世隔兮人不知。無乎知兮無乎為，此心滅兮那復為，天庭忽有雙華飛，登三宮兮遊紫微。蓋示其歸真之意也。遂至萊陽，居遊仙宮。十二月二十二日，重陽仙誕，師致醮畢，與諸弟子夜話，至二鼓，忽風雨大作，迅雷一聲，謂弟子曰：吾今赴仙會堂歸去也，作箇快活仙。汝等欲作神仙，須要勵修功行，縱遇千魔百難，慎勿退惰。言訖端坐而逝。是夜神游郭復中、劉錫家，各留一頌，次日方知師仙化矣。有《金玉》、《漸悟》、《行化》、《成道》、《圓成》、《精微》文集六，《語錄》一，行於世。今萊陽縣遊仙宮，即師登真之所也。元世祖皇帝封號丹陽抱一無為真人，武宗皇帝加封丹陽抱一無為普化真君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">贊曰：夢鶴投機，食瓜有省。十化入心，三髻在頂。春回枯木，井化甘泉。雷轟風動，白雲青天。<span lang="EN-US"><br>
		　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">長真子</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1045" type="#_x0000_t75" style='width:66pt;height:134.25pt'>
 <v:imagedata src="CH010511-1金蓮正宗仙源像傳.files/image013.png" o:title=""/>
</v:shape><![endif]--><![if !vml]><img border=0 width=88 height=179
src="CH010511-1金蓮正宗仙源像傳.files/image014.jpg" v:shapes="_x0000_s1045"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓譚名處端，字通正，號長真子，寧海人也，初名玉，字伯玉，生於金太宗天會元年癸卯三月朔。幼墮井，坐水上無驚，復遇火不怖，人皆異之。年十五有志於學，作《蒲萄篇》已膾炙人口。嘗因醉外途中，遇雪感風痺之疾，太定七年秋，聞馬宜甫師事重陽，師遂棄妻詣全真庵禮重陽，願為弟子。時夜寒甚，爐鼇清玲，殆不可忍，重陽遂展足令師抱之，少頃汗流被體，如外飯中。日一起，重陽以盥洗餘水，令師盥面，於是宿疾頓除，鬚眉儼然。師乃拜禱重陽，求道之日用，重陽遂授以四字秘訣，又贈以詞，有達真譚玉之．語，為改今名字。九年冬，重陽遊汴，師同馬、劉、邱三師侍行，寓王氏旅邸。明年庚寅正月初四日，重陽仙去，師與三師舉仙蛻西葬劉蔣，廬於墓側三年。十四年秋，師東出關，居洛陽朝元宮，後遊河朔獲嘉縣，居府君廟之新庵。一日，師鎖庵往衛州，至夕廟官溫六見庵中火光，窺見師擁火而坐，廟官驚，遣人趨州求師，師在州之北關旅邸中臥猶未起，及還庵，火燼尚未滅。十五年，師游磁州二祖鎮，遇一醉徒問師：爾從何來。未及應。遽以拳擊師口，齒折血流，而容色愈和，吐齒握手中，歌舞而去。市人見者皆怒，使訟於官，師但云：彼醉耳。時丹陽在關中，聞而讚之之曰：一拳消盡平生業。十六年，上洛州白家灘，一農夫病累月，治療無方，夢一道者與之紅藥服之，覺而疾愈。次日見師，愕然曰：此即夢中賜藥之師也。欲謝之，師不顧。二十一年，復西遊，寓華陰純陽洞，示眾：六年滅盡無明火，十載修成換骨丹。湛湛虛堂無堅礙，已知跳出死生關。復遊洛陽，於朝元宮之東得隙地數畝，築庵居之&#65287;。二十五年乙巳四月朔，令門人預營葬事，遂書《行香子》云：交泰一聲雷，進出靈光，萬道輝龍遇迅雷。重脫殼，幽微射出，金光透頂，飛一性，赴瑤池。得與丹陽相從，隨顯現，長真真妙理無為。湧出陽神，獨自歸。書畢而逝，異香凝室者數日。有《水雲集》行於世。今寧海棲霞觀即故居，洛南朝元宮乃師登真之所也。元世祖皇帝封號長真雲水蕩德真人，武宗皇帝加封長真凝神玄靜蘊德真君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		　贊曰：抱疾求師，雪寒無寐。春生兩足，道光夜焚猾拙，曉外衛州。縿鸞跨鶴，掉臂瀛洲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>長生子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1046" type="#_x0000_t75" style='width:63pt;height:128.25pt'>
 <v:imagedata src="CH010511-1金蓮正宗仙源像傳.files/image015.png" o:title=""/>
</v:shape><![endif]--><![if !vml]><img border=0 width=84 height=171
src="CH010511-1金蓮正宗仙源像傳.files/image016.jpg" v:shapes="_x0000_s1046"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓劉名處玄，字通妙、號長生子，東萊之武官莊人也，生於金熙宗皇統七年丁卯七月十二日。事母以孝聞，誓不婚宦，視外物恬不介意，屢欲出家，母未之許。大定九年二月，忽睹鄰居壁問人所不能及處書二頌，墨跡尚新，不留名姓，其末句云：武官養性真仙地，須有長生不死人。師見其筆力道勁，疑異未能央。九月，重陽與馬、譚、邱三師至東萊，師往迎拜之，重陽顧而笑曰：壁間墨痕，汝知之乎。師於是傾誠乞為弟子。重陽見其神釆不草，歎曰：松之月，竹之雪，故不受於黃塵。乃贈以詩，為立今名字，時弱冠之年也，從重陽遊汴。明年春，重陽仙去，師與馬、譚、邱三師藏仙蛻於劉蔣，廬於墓側三年。甲午秋，乃摑跡京洛，心灰益寒，形木不春，人餽則食，人問則答。十八年秋，遷居洛城東北雲溪洞門人為鑿洞室，忽得石井，眾方駭異，師笑曰：不遠數尺更有二井，此乃我三生前修鍊處。鑿之果然。二十一年秋，東歸萊州，明年就武官故居建庵。明昌二年，附馬都尉僕散出鎮萊州，惑於讒毀，命尉司樂武節追捕下獄。俄市人見師於城南，與道友接談如常日，鄭押衙王受事亦見之，意師逃出，往視獄中，師方熟睡。二人驚駭，以所見白都尉，都尉方悟師為有道者，亟令出之，承安二年丁巳，章宗皇帝聞風聘召，問以至道，師對曰：至道之要，寡嗜慾則身安，薄賦斂則國泰。上曰：先生廣成子之言乎。勁近侍館師於天長觀。明年三月，得旨還山，賜燼，固辭不受，動賜故居庵額日靈虛觀。泰和三年癸亥正月，東京留守劉昭毅、定海軍節度使劉師魯來禮師問道，師曰：公等皆當代名臣，深荷顧遇，吾將逝矣，不足為公等友。復示頌云：正到崢嶸處，爭如拂袖歸。我今須繼踵，回首返希夷。二公覽之愴然。二月初六日，嗚鼓集眾，告以去期，謂弟子曰：各善護持，毋生懈息。乃曲肱而逝。有《仙樂》、《太虛》、《盤陽》、《同塵》、《安閒》、《修真》文集六，及《道德註》、《陰符演》、《黃庭述》行於世。今洛陽長生萬壽宮即雲溪三井洞，武官靈虛觀即其故居，師登真之所也。元世祖皇帝封號長生輔化明德真人，武宗皇帝加封長生輔化宗玄明德真君。</span><span lang="EN-US" style="color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">贊曰：雪竹月松，迥出塵境。既悟三生，再得二井。紫姻橫洞，白雲繞漢。桓桓道武，前席謙之。</span><span lang="EN-US" style="color: maroon"><br>
		　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>長春子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: Times New Roman; color: maroon"><!--[if gte vml 1]><v:shape
 id="_x0000_s1047" type="#_x0000_t75" style='width:61.5pt;height:131.25pt'>
 <v:imagedata src="CH010511-1金蓮正宗仙源像傳.files/image017.png" o:title=""/>
</v:shape><![endif]--><![if !vml]><img border=0 width=82 height=175
src="CH010511-1金蓮正宗仙源像傳.files/image018.jpg" v:shapes="_x0000_s1047"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓邱名處機，字通密，號長春子，登州棲霞縣濱都人也，生於金熙宗皇統八年戊辰正月十九日。幼聰敏，日記千餘言。未弱冠即學道，隱崑箭山。大定七年，聞重陽道化，九月乃拜於寧海之全真庵。重陽贈以金鱗，遂為弟子，重陽為訓今名字。九年冬，從重陽遊汴梁，寓王氏旅邸。明年正月初四日，重陽仙化，師與馬、譚、劉三師舉仙蛻葬於劉蔣，廬墓二年。歲甲午秋，乃入墦溪穴居，日乞一食，行一簑，人謂之簑衣先生，晝夜不寐者六年。復隱隴州龍門山，苦行如墦溪時，遠方學者咸依之。大定二十八年二月，世宗皇帝召赴闕，問答稱旨，賜以巾冠，館于天長觀。夏五月，召見於長松島，問以延生之理，師對曰：惜精全神，修身之要，恭己無為，治天下之本。富貴驕娌，人情所常，當兢兢業業以自防耳。誠能久而行之，去仙道不遠。誕詭幻怪，非所聞也。上善其言。七月再召見於便殿，師剖析至理，上大悅。翼日賜上林桃，師不食茶果十餘年，至是取一枚啖之。應制進《瑤台第一層》詞。八月，得旨還祖庭，賜燼，禮辭不受。明昌二年辛亥，東歸棲霞，以故居為觀，勁賜額日太虛。泰和七年丁卯春，元妃施道經一藏，驛送太虛觀。貞祐二年甲戌冬，山東亂，帥府請師牒諭，所至皆投戈拜命，寧海、登二州遂安。四年春，金宣宗皇帝命東平監軍王庭玉召師，不赴。興定三年己卯，師居萊州昊天觀，時齊魯陷宋。八月，宋寧宗皇帝命大帥彭義賦召師，亦不赴。是歲元太祖成吉思皇帝在奈蠻國命侍</span><span lang="EN-US" style="font-family: New MingLiu; color: maroon">-</span><span style="font-family: 新細明體; color: maroon">臣劉仲祿捧詔聘師，十二月仲祿至萊州，師慨然應命。明年庚辰正月，師遂起行，十八大師從。二月入燕城行省，館于玉虛觀。三月，進表陳情。四月，道出居庸關，忽遇群盜，皆稽首而退。十月，師至武川，進表使回曷刺捧詔促召。辛巳春，瑜嶺而北。七月，至阿不罕山，留弟子宋道安等九人立棲霞觀，率趙虛靜輩輕騎以行。壬午三月，上遣太師阿里鮮來迎，詔諭仲祿鎮海護從師來，勸萬戶播魯只以甲士衛師過鐵門，四月方達印土，見皇帝於大雪山之陽。上設二帳於御喔之前居師，以便訪問。十月望，上設庭燎，虛前席延師，問以王道。時太師阿海阿里鮮侍，師對以節慾乃修身之要，愛民為永國之方，及陳天道好生惡殺之意。上悅，命侍臣書之簡冊，其詳見于《慶會錄》。癸未二月辭歸，上勉留，三月復辭，制可，所賜備極豐腆，皆辭之，與諸弟子俱還，詔太師阿里鮮護師東歸，至阿不罕山棲霞觀，率棲霞弟子皆歸。甲申三月至京師，是月上遣曷刺傳旨：邱神仙至漢地，凡朕所有之城池，其欲居者居之。往迴事跡，見《西遊記》。行省請師住天長觀，自爾使者赴行宮，皇帝必問邱神仙安否，還必有宣諭語行省。又施瓊華島為觀，師命工茸之。乙酉春，師折梨花一枝與玄寧居士張去華曰：此男子之祥也。去華以瓶養之，至秋結實二十有四，果生一子，即明誠也。延祥觀有枯槐一株，師以杖擊之曰：枯槐再活。後槐復榮茂。九月，熒惑犯尾宿，宣撫王揖請師禳之，是夕熒惑退數舍。丙戌五月，大旱，行省請師祈禱，大雨三日。丁亥五月，詔以瓊華島為萬安宮，改天長觀為長春宮，賜師金金虎符，主領天下道教事，</span><span lang="EN-US" style="font-family: New MingLiu; color: maroon">‘</span><span style="font-family: 新細明體; color: maroon">特旨鐲免道門差稅。六月二十三日，雷雨大作，太液池南岸崩，北口山摧，師聞而笑曰：山摧池枯，吾將與之俱乎。七月初九日，師陞寶玄堂示眾以生死事，復曰：教門用力，大地塵勞，心地下功，全拋世事，各宜精進，毋使虛度。時光正法難遇道教事，尹志平、李志常相繼主之，遂書頌云：生死朝昏事一般，幻泡出沒水長閒。微光現處跳烏兔，玄量開時納海山。揮斥八絃如咫尺，吹噓萬有似機閒。狂辭落筆成塵垢，寄在時人妄聽間。畢，歸葆光堂端坐而逝。有《墦溪》、《嗚道》文集，《西遊記》行於世。今棲霞縣太虛觀即其故居，墦溪長春成道宮即修真之處，京師大長春宮即登真之所也。元世祖皇帝封號長春演道主教真人，武宗皇帝加封長春全德神化明應真君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		　贊曰：巍巍長春，一簑煙雨。繙溪六年，雪山萬里。洪範丹書，為王者師。玉符金虎，演道明時。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>玉陽子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1048" type="#_x0000_t75" style='width:66.75pt;height:136.5pt'>
 <v:imagedata src="CH010511-1金蓮正宗仙源像傳.files/image019.png" o:title=""/>
</v:shape><![endif]--><![if !vml]><img border=0 width=89 height=182
src="CH010511-1金蓮正宗仙源像傳.files/image020.jpg" v:shapes="_x0000_s1048"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓王名處一，字玉陽，號介陽子，寧海東牟人也，生於金熙宗皇統二年壬戌三月十八日。母夢丹霞被體而生，七歲無疾死而復甦，由是知死生之事。嘗山行，遇一老蒲坐石上與之語，又聞空中人自稱玄庭宮主，自是若有所得，人不能知。弊衣赤腳，歌舞於市，人以為病。或謂非病，強加以巾冠而妻之，師不可。大定戊子二月，聞重陽至州，師往迎拜，請為弟子，重陽為訓今名字，從居崑箭山煙霞洞。其母周氏亦願出家，重陽訓名日德清，號玄靖散人。是秋，侍重陽回文登，居姜實庵。明年春，師辭居查山，重陽與馬、譚、邱、郝四師自文登歸寧海，道經龍桌，去查山二百餘里，時炎暑，重陽持傘，忽傘自手中飛去，未哺墜查山，師於傘柄中得詩一首，并介陽子三字，因以為號。後居雲光洞九年，志行確苦，嘗俯大壑，以一足歧立，人稱為鐵腳仙。遨遊齊魯，大著神異，度人逐鬼，踏盜碎石，出神入夢，召．雨搖峰，烹雞降鶴，起死噓枯，一方千里，聳動嚮化。金世宗皇帝聞其名，二十七年丁未召赴闕，問以衛生為治，師對曰：含精以養神，端拱以無為。凡所應對，大副宸衷，館於天長觀。久之，有嫉惡師者，召師飲而鳩之，師預戒其徒鑿池灌水以俟。師至彼，持杯盡飲曰：吾貧人也，嘗從人丐食，今幸見招，願罄餘酒，以盡若歡。酌之，又盡飲。歸，浴池中水皆沸個，惟鬚髮盡脫，不能受冠。上聞之，即遣使窮治其事，問至再三，師終不告，惟曰：某素無取仇人者，良由得疾致然。使者以師言回奏，上益嘉歎。明年戊申春，詔建修真觀居，師即求還山侍親，上從之，所賜燼悉委去。是歲上不豫，十二月再召，師對使者曰：吾恐不及再睹天顏矣。己酉正月初三日至京師，世宗崩已二日矣，嗣君留師為先帝主醮而歸。承安二年丁巳七月，章宗皇帝召至便殿，問答稱旨，眷遇至渥。翼日詔賜金冠紫衣，號體玄天師，館之崇福觀。戊午夏，奏母玄靖年九十，乞侍養，上允，厚燼之，師乃東歸。泰和元年辛酉、三年癸亥，兩奉詔設醮于亳州太清宮，度道士千餘人。是年七月二十五日，師母玄靖逝。七年春，師居聖水玉虛觀，元妃驛送道經一藏。泰安元年己巳七月，孛水魯參政請居北京華陽觀。庚午，居薊州玉田縣，謂其徒曰：若聞空中劍循擊撞聲乎，北方氣運將新，生齒必有罹其毒者。是歲天兵果南牧。貞祐四年，文登人請居天寶。明年丁丑四月二十二日，沐浴衣冠，拜上下四方畢，端坐留頌而逝。有《雲光集》、《顯異錄》行於世。今寧海聖水玉虛觀即其故居，文登天寶觀乃師登真之所也。元世祖皇帝封號玉陽體玄廣度真人，武宗皇帝加封玉陽體玄廣慈普度真君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">贊曰：奇哉玉陽，顯異具載。石上談玄，空中飛蓋。星輝帝座，水沸春池。金冠既錫，拂劍東歸。　　　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>廣寧子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1049" type="#_x0000_t75" style='width:66pt;height:130.5pt'>
 <v:imagedata src="CH010511-1金蓮正宗仙源像傳.files/image021.png" o:title=""/>
</v:shape><![endif]--><![if !vml]><img border=0 width=88 height=174
src="CH010511-1金蓮正宗仙源像傳.files/image022.jpg" v:shapes="_x0000_s1049"><![endif]></span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　師姓郝名大通，字太古，號廣寧子，寧海人也，生於金熙宗天眷三年庚申正月初三日。家財甲一州，事母孝，偷然有出塵志。好讀《易》，洞曉陰陽術數之學。慕季主、君平，隱於卜筮。大定七年丁亥秋，重陽至寧海，遊行於市，見師言動不凡，思有以感發之。一日至卜肆，背肆而坐，師曰：請先生回頭。重陽曰：君何不回頭耶。師悚然驚異。重陽去，師即閉卜肆，至馬氏南園全真庵中謁重陽請教，重陽授以二詞，師大悟，不覺下拜。以有母老，未即入道。明年戊子，母捐館。三月，師乃棄家入崑箭山煙霞洞受業為弟子，重陽納之，訓名璘，號恬然子。乃解袖衣，去其袖而與之曰：勿患無袖，汝當自成。師自攜瓦罐乞食，未幾辭重陽，去與玉陽子俱隱查山。後玉陽以師不立苦志，忠告而勸激之，師遂西訪四師。四師方廬於重陽墓，普禮終，師欲與同處，譚長真激以隨人腳跟轉之語，明日即東還，至岐山遇神人，為改今名及今號。十三年癸巳，度大慶關，遊趙、魏問。十五年乙未，坐沃州橋下，不語不動，河水泛溢，亦不少移，人績則食，不績則已，雖祁寒酷暑，兀然無變，如此者六年。其族屬親戚來視之，師皆不答，有所贈亦皆不受。二十二年，師至真定，升堂演道，聽者常數百人。復過灤城，又與神人遇，受以《大易》秘義。明昌元年庚戌秋，還寧海，一日遽索紙筆，揮染疾若風雨，成《易圖》三十三，皆天人之蘊，昔賢所未發者。師嘗於天長預告侯子真以火，恩州夜入王鎮國之夢，言人事之悔吝吉凶，無不驗者。大定元年乙巳，戒門人營冢，預告去期，至崇慶元年壬申臘月晦日，無疾端坐留頌而逝，有《太古集》、《心經解》、《救苦經解》及《示教直言》行於世。今寧海先天觀即師登真之所也。元世祖皇帝封號廣寧通玄太古真人，武宗皇帝加封廣寧通玄妙極太古真君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">贊曰：賣卜人問，回頭已早。瓦觀納衣，語默皆道。雲迷查洞，水繞石橋。《易圖》一卷，千古寥寥。<span lang="EN-US"><br>
		　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>清冷散人</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 12.0pt; font-family: New MingLiu; color: maroon"><!--[if gte vml 1]><v:shape
 id="_x0000_s1050" type="#_x0000_t75" style='width:67.5pt;height:129.75pt'>
 <v:imagedata src="CH010511-1金蓮正宗仙源像傳.files/image023.png" o:title=""/>
</v:shape><![endif]--><![if !vml]><img border=0 width=90 height=173
src="CH010511-1金蓮正宗仙源像傳.files/image024.jpg" v:shapes="_x0000_s1050"><![endif]></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　仙姑姓孫名不二，號清爭散人，寧海人也，生於宋徽宗宣和元年己亥正月初五日。父曰忠顯，母夢六鶴飛舞於庭，一鶴飛入懷中，覺而有娠，乃生仙姑。性聰慧，嚴禮法，長適州之馬宜甫，即丹陽先生也，生三子，日庭珍、庭瑞、庭珪。大定七年閏七月，重陽抵寧海，築全真庵於南園。十月朔，重陽於庵鑽環。明年正月十一日出環，仙姑夫婦悟分梨十化之教。二月初八日，宜甫棄家從道。九年重五日，仙姑詣金蓮堂，師重陽出家。重陽乃贈以詩，為立今名號，遂授以道要。其冬，重陽攜馬、譚、劉、邱四師遊汴梁。明年春，聞重陽仙化，四師舉仙蛻歸終南之劉蔣，仙姑就金蓮堂居環。大定十五年－夏，仙姑西入關，致醮祖庭，未幾即出關，遊洛陽，居風仙姑洞，接引弟子甚眾。二十二年壬寅十二月二十九日，忽沐浴更衣冠，問弟子天氣早晚，對曰：卓午矣。遂援筆書《卜算子》云：握固披衣候，水火頻交媾。萬道霞光海底生，一撞三關透。仙樂頻頻奏，常飲醞酬酒。妙藥都來頃刻問，九轉丹砂就。書畢，謂弟子云：吾今歸矣，各善護持。乃趺坐而化。時丹陽在文登七寶庵，忽拂衣起舞，歌《醉仙令》，謂門人曰：今日有非常之喜。眾叩其故，丹陽曰：孫仙姑今日已仙去。明年春，報者至，云仙姑於是日返真於洛陽矣。有詩詞行於世。元世祖皇帝封號清爭淵貞順德真人，武宗皇帝加封清今淵貞玄虛順化元君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span><span style="font-family: 標楷體; color: maroon">贊曰：離俗超塵，探玄究妙。鐵板尋真，荒籬靈照。九還功就，幾載坐忘。蓬萊歸路，笑倒丹陽。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">金蓮正宗仙源像傳竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>