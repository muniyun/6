<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 24.0pt; font-family: 新細明體; color: maroon">
		凝陽董真人遇仙記</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 標楷體; color: maroon">
		經名：凝陽董真人遇仙記。卷。原題樣昭闖編慕。底本出處：《正統道藏》洞真部記傳類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-family: 新細明體; color: maroon"><font size="5">
		凝陽董真人遇仙記</font></span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span style="font-family: 新細明體; color: maroon"><font size="2">祿昭聞編纂</font></span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">　</p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　真人家世隆安，本姓木虎，俗稱董氏，諱守志，字寬甫，號凝陽子，元係女直人也。父故不仕，母夙喪。娶女奚烈氏，生一男、二女。以祖遊宦陝右，遂寓居終南山。大定庚子，府帖夜下，揀閱軍徒。後為謀克，遷隴州沃陽鎮防。因家焉。真人性資淳朴，氣貌恢弘，幼而篤孝，長而異俗。雖隸戎行動作，云為迥絕流輩。志慕玄風，而力不及行。感遇正陽、純陽、海蟾三神仙，察其累劫修行，迭作問出，明話前因，力加點化，故使抱疾，拂亂其所為有司坐，是為落軍籍，真人綠此得專心於教門焉。自是而後，厥疾弗廖，蒙上仙分之刀圭，及緘其膏盲。授以鐵馬星印，而使之執持。降以符水藥力，而俾之濟世。留詩以勸誘之，賜酒以慰諭之。或歷試其所行，或提策其不逮，或下臨於菴所，或相逢於道中。青天白日顯然見之，其遇合未有如此之拳拳也。真人自遇真以來，棄俗出家，結庵下志，往來於德順、秦隴問。每每自悟，隨寓行緣，信從者眾。請藥而藥降，療病而病愈，言雷而雷作，檮雨而雨應。出神入夢，示現化人。凡有起心動念者，善惡必先知之。發於歌頌，見於詩詞。出語驚人，無姻火氣也。真人於正隆庚辰年十二月二十八日生，大定庚子隸於軍籍，明昌乙卯九月一日出戍於德順州南寨。十一日辰時與眾會，食問忽見一神人，身長八尺許，頂分二髻，容貌紫赤，髭髯盛美，青袍草履，仗劍造門而呼曰：為汝隱於軍中，故來相接，何為不出。真人驚起，墜於床下，即時昏問，眾皆扶翼之。至七日，稍蘇，四肢不能屈伸，本寨千戶申至總押所遣官醫驗，以為癱瘓，遂得長假，還歸沃陽本寨求治。承安丙辰三月三日未時，復見神人衣白袍於門首，指面大笑，真人就外榻瞻禮，忽然不見，因問家人曰：來者神人，識之否。答曰：不識。真人謂家人：今夜甚要灑掃精潔，庶幾神人再降，救我性命。家人如其言已。是月望日，夜半神人復降，光明如晝，異香滿室，立於前曰：為汝不省，得此重疾，特來救汝。即於懷中取丹三粒，俾安三魂，藥七錠，俾定七魄。語之曰：服此蕩散一切邪氣，通身如火，慎勿驚怖。言畢，遂失所在。既服丹藥，病果痊愈。二十七日午時，神人復降，真人喜而拜謝，神人曰：汝識鍾否。真人曰：識，是處宮觀皆有之。神人笑曰：汝只識撞的鍾，不知聲從何來，吾乃漢鍾離也，為汝累世修行，有缺功行，故來賜汝鐵馬，可隨身執持，勿得輕棄。今歲運氣，人多疾疫，吾又賜汝法水、符藥，可以救人。補完功行，汝可每旦焚香請藥，吾降藥與汝。真人依其言，藥果從空降下，但有疾者服之，必效。凡請藥之際，屢見神人現於空中，至誠祈請之人，亦有見之也。真人每呎水，必先自飲，然後賜人治病。日多飲水，莫知其數。人竟不能曉，有綠遇之者，真人必以詞示之。丁丑年正旦見一異人，身長面黃，髦頭胱足，毛連蔽體，麻繩繫腰，兩手扮肩，仰天而行，丐於市中，口云：只化一錢。與之兩錢者，則云：乞兒本來只化一錢，安用兩錢。既得錢，即指而歎曰：你卻有眼，只為四字，教我等候一日。但所化錢，即以買肉，將肉并餘錢包之以紙，寶至河畔，以手拮沙土，遂取所裹肉埋之，復累土如塚，栽柴一枝，掛紙錢於上，取棗、梨獻于傍，扮肩而坐，俟觀者眾至，指云：喚棗、梨，你棗後怎生棗得，梨後怎生梨得。隨以兩手插土，至於埋</span><span lang="EN-US" style="font-family: New MingLiu; color: maroon">·</span><span style="font-family: 新細明體; color: maroon">肉，亟力揚之，口云：棗、梨不得，直待想麼。如此行化數月，時人號扮肩先生。真人與先生每相會，輒話修真之事，凡百為喻，冀化出家，真人悟其言，遂云：弟子願隨。先生云：汝未可去，待你去得時，我將你去。真人問曰：敢問法姓。先生曰：黃面劉師也。復問何方人也，先生曰：解州茵城人也。又問以修行之事，先生索紙而題曰：斬罷三尸水，望向西流到揚州，憊時好抽頭。一言有神，一神有言，神言不信，人不可乎。言不顧形，出言難追。精定則氣定，氣定則神住。精氣神聚而不散，真日用也。又留</span><span lang="EN-US" style="font-family: New MingLiu; color: maroon">‘</span><span style="font-family: 新細明體; color: maroon">頌云：來也，無修無形質。去也，無修無形質。其中奪取造化機，憊時方可是無為。真人深異其言。先生自此別去，真人每懷之。八月中秋，真人與眾習射相角勝負，酒脯過傷，故疾再作。十月問隴州檄取驗，以疾篤方落軍籍，不復舊隱。即日肩輿，徑往白坡庵所，甫及半載，醫藥無效。季冬生辰，因自責云：予重嬰疾苦，是聖賢有譴耶，何時復愈。承安戊午正旦，忽聞空中言曰：既歸道矣，敢食酒肉乎，汝之疾，端由乎此。真人聞此語，改過自誓，不敢重犯至上。七日午時有一先生，黃面皂巾長髭，布袍草履，擔雙而來，問曰：汝所苦何疾。真人告以腰膝為患，不能行履，復問所患得幾時，真人曰：已及半載。先生曰：即刻緘刺，今夜子時乃愈，不然則否。遂扶起倚先生膝而坐，遂揣穴施緘，先刺天門，次及百會，二緘在合谷，二緘在湧泉。緘畢，先生欲辭而去，真人請姓字，答曰：劉。止先生宿不可，夜既分聞霹靂一聲，真人愕然而起，腰膝舒展，病若拈去。是夜大雪詁旦，真人喜而掃雪，至鄰庵，眾為驚異，皆知遭遇上真救療之力也。承安庚申十月望日，於沃陽住庵，忽遇向者神人，真人急膝跪於前，神人曰：為汝不能省悟，吾先賜汝鐵馬，今又賜汝七星寶印，可作持修。印馬者，乃先天之物，七星慧劍也。汝依法修鍊，吾復提汝，勿得漏泄，記取記取。真人拜謝問，神人恍然不見。泰和壬戌孟冬十七日寅時，忽聞空中降語云：三河口相會。真人倉惶趨進，行至虛川澗口岸之南，見二神人已坐盤石，即鍾呂二仙也。真人拜跪於前，鍾仙曰：汝身垢膩太多，何不入水中洗滌。真人曰：唯。仙又指水中一大魚曰：汝能捉否。真人訴流而上搏之，魚竟不獲。又指一大龜曰：汝能登龜背否。真人勉力而登，亦不能得。二仙撫掌笑曰：汝魚龜俱不能得，待汝洗諍垢膩，捉得魚龜，吾復提汝，汝望西南觀。及仰視間，二仙恍然不見。於是，出水穿衣，望空拜謝而歸。既至庵中，覺遍體蒸熱，如此彌旬。每旦沐於三河，頓然不食。自覺有得於心，常默然感於仙真也。癸亥年，真人既入道，俗眷猶存室，奚烈氏親見真人遇仙異跡，遂割愛，始得禮師出家。乙丑年仲春望日夜，見鍾仙降於土室中，神光射人，晃然如晝，長跪於前，仙誨曰：汝毋以藥與人，恐侯人性命，損汝功行，吾前與呂仙會於三河，令汝洗垢膩、捉魚龜，汝悟其旨乎。真人曰：否。仙曰：垢膩者，乃心垢也，魚龜者，乃性命也。大抵修行，只要除垢、止念，靈臺無物，自得性命相守，鍊成金丹，脫殼飛昇，遨遊仙闕，汝切記取。因留行藥吟，其辭曰：勸汝行藥兮，於心無益。貪救他人兮，不覺自己。縱然醫可兮，人皆道好。若是恨殺兮，難還累世。似此行藥兮，可不痛哉。子細尋思兮，經綸不識。吾今勸汝兮，行藥勞神。若不依從兮，永墮沉淪。莫著聲色兮，是非休說。再勸於子兮，不得貪瞋。一旦古販骨兮，何時得徹。惜氣養神兮，固蒂深根。改過歸正兮，舊業皆消。清淨無為兮，與道合真。受人供養兮，一心辦道。若不進道兮，萬禍臨身。吾今訣破兮，省悟記取。性停命住兮，遨遊輕舉。若不改正兮，一失永失。依此修行兮，吾來提汝。復取小瓢傾酒賜之，既飲，而冥然不省已，經七日，然後稍醒。見土室中功德嬸，蓋所須之物俱為灰燼，滿室異香不絕。自玆厥後，豁然大悟。大安己巳上元平旦於沃陽，忽聞空中降語云：汝之因綠在於德順，切記切記。真人亟出瞻禮，了無所見。仲春二十五日至順德，專誘門人盧自然出家，既見與語，若合符契。庚午年德順卓庵，仲冬七日，夜色將分，真人縱步前院，仰觀乾象，適二仙乘彩雲而過。真人驚惶，易衣焚香，見正陽上仙青袍草履，一仙面黃、髯美、皂巾、絳服，正陽手托一仙右肩，立於大杏樹下，霞光射目，香風襲人。真人拜跪，正陽仙曰：汝在沃陽時，有扮肩先生化汝，數月不省悟，汝以先生為何人也。真人曰：當時先生云解州苒城黃面劉也。正陽指而笑曰：即此海蟾公也，後於白坡庵有一先生與汝緘法，令汝病可，亦此海蟾公也。為汝前生亦是修真之士，吾與海蟾亦曾提挈，賜汝道號日凝陽子，法名遇真。吾今與海蟾再來，明話前因，復賜舊號，加以和光老人，法名守志。又教汝三共之道，水火顛倒、鍊金液還丹之法，既濟黃芽枯、水銀不飛走之訣，汞鉛凝結、神氣相守之道。即賦詩曰：全神養氣得身安，汞結鉛凝合自然。入聖超凡歸物外，何愁不做大羅仙。又曰：吾曾賜汝鐵馬七星寶印，汝猶未省，吾今為汝言之，吾昔以劍法傳洞賓，令其執以修行，今傳汝鐵馬星印，與洞賓一同。因賦二頌云，其一曰：七星寶印正當權，復顯光明照大千。鐵馬扶邪能代劍，龜蛇自是兩相纏。其二曰：七番提挈大愚頑，鬢髮蒼浪老卻賢。若是蹉跎歸地府，人身一失永難還。海蟾仙亦留頌云：前世貧人號海蟾，今來說破舊因綠。不因累劫修行到，誰肯頻頻提挈賢。又以五言長篇贈之曰：吾今說大道，亙古人行少。要固水銀瓢，勿令猥偷了。清淨真無為，纖毫塵不擾。黑雲一點無，湛然明月皎。閉口牢藏舌，六根盡除掃。北海黑龜兒，南山赤蛇繞。洞中雪飄飄，爐鼎自然造。鍊成無價珍，同赴蓬萊島。此乃修真祕訣，慎勿獨善。兼汝有數子，亦是前生法眷。汝曾於彎駑山登真洞集休觀建庵，號曰：凝陽，與通玄子陳信道為伴，今谷神子馬善能等為汝之門人，同作修持。登真洞，乃張果老仙隱。通玄子，即今之冰陽子陳知和也。今亦付之道號、法名，先令盟誓，而後傳法，方可修行，切記切記，慎之戒之。真人拜謝，仰視二仙，復駕彩雲而升空矣。於是，真人復想二仙提挈前生之言，忽然大省。辛未年，往德順遇真庵，道友聞真人腹中，雷嗚驚異，請詩二絕，以示道眾。崇慶癸酉仲春二十六日，與師叔陳先生歸沃陽，天色昏暝，黃塵障空，至流江峽忽遇二仙，正陽、海蟾也。各乘花鹿而立，真人拜跪，正陽曰：吾先付汝修真祕訣，當夜事煩，恐汝不明，今復提汝，勸化一切男女，返真歸道，可煉大丹，養沖和自然之氣，運用真水、真火，汞、鉛凝結，烹煉成丹。若不煉心定意，息氣養神，如何得出離輸迴之苦。莫起風波，休生姻火。若瞋則神弱，怒則氣散、氣散則人亡，人亡則永為下鬼，何時出期。《陰符經》云：火生於木，禍發必剋。姦生於國，時動必潰。知之修鍊，謂之聖人。若人發火，火生則姻起，姻起則不見形影，暗中不覺，損壞其身。不可恣縱六賊三尸，只要勦除暖馬，屏去萬綠，怕汝不信，火剋金，金剋木，木剋土，土剋水，水剋火，此是五行相剋之法。又如金生水，木生火，此是地道順行。即有生死，只要水生金</span><span lang="EN-US" style="color: maroon">J</span><span style="font-family: 新細明體; color: maroon">火生木，此是天道逆行，豈有生死乎。大抵修鍊庾要，養就水中金，此是五行顛倒法。若人見吾一面，三世不墮地獄，已後難見吾面，切記切記。若漏泄天機，流傳非人，殃及己身，罪禍必有。如遇信心之人，先盟誓狀，當其祖先，次可傳法。真人拜謝問，二仙已上升矣，真人復四顧，仰見一仙立於峭壁松石問。適師叔至，真人曰：山問仙人，汝見之乎。師叔曰：不見。真人祝以虔懇再拜，果見仙人皂巾、絳袍，現於松石問，風袖翩翩，迤逕而去，眾雖瞻拜，竟不得見。師復迴德順，時孟夏中旬也。貞佑甲戌，真人從德順往沃陽，九月望日起發，十八日到隴州，宿南關。未時分，忽見正陽神仙立於河上，問曰：汝今何往。真人亟拜而答曰：弟子沃陽有土硿所，為人占奪，今故幹此。仙曰：土硿直錢耶，汝性命直錢耶，汝只識得土硿，昧了真空，著了假空，汝還不省，墮落頑空。真人告曰：何者為真空。仙曰：真空者，遍塞虛空，不染不著，一靈常在。問：識否，真人曰：不識。遂以氣一噓，真人頓然省悟。須臾，失其所在。行至沃陽，惶恐．不已，所幹之事，更不敢言論。至月餘，復還德順，遇真庵道友張」一郎等，問：冬至一陽初生，意旨若何，師以詞贈之。貞佑乙亥，德順王進卿請真人齋畢，送師至庵，天已昏黑，將欲告歸，真人留宿不可，真人曰：汝可將吾鐵馬歸樓上安奉，若聞雷聲，勿驚怖。進卿一依師言。夜坐昏睡，忽然雷霆震動樓屋，柱礎幾拔。滿家驚呼，進卿不覺，明燈視之，進卿面上髭鬚為火所燒，家人呼起稍蘇。翌日，舉家具香花、頂鐵馬，送還庵中，詳陳其事，真人曰：昨日雷作，汝呼不省，知其因乎。汝樓上有一孽龍，隱於樓壁掛刀中，適值天雷收捉，是時非吾鐵馬。進卿歸而視之，果見龍跡銷刃，突鞘而去，樓壁上爪痕尚存。真人隨機顯化，人莫識之也。丙子年，真人自洛水復還德順？抵壽聖觀，行至殿後松間，忽遇二仙真</span><span style="font-size: 9.0pt; font-family: 新細明體; color: maroon">純陽、海蟾。</span><span style="font-family: 新細明體; color: maroon">曰：吾於四海之內，化為貧人，口口勸人不回，皆緣業障深重，鏗貪嫉拓，作業越煞，奈何奈何。吾有詞云：日常行遊四海，每日街前鬧處為乞丐，口口相違化不回，暗損精神，只為凡情昧。苦勸君生死大，頗奈頑愚，作業貪心煞。不肯修真，犯天戒，墮落鄧都受苦無年代。詞畢，令真人闡化勸綠。海蟾曰：吾等觀見世問迷徒，種種積業，萬中無一覺知。汝但見女男可以勸諭，令入善道，外修陰德，內固精神，若本性不昧於慾界，真心自合於天道，此箇幻軀假合四大，何輕何愛。吾亦傳汝詞云：子細聽吾教誨，說與門生，莫把真心昧。若是不除墮口債，走入輪迴，今世人身改。鬢髮蒼，休得怪，莫戀凡胎。假合終須壞，無事清閑鍊丹臺，自爾純陽隨我蓬萊會。真人受教畢，拜謝問，二仙遂失其所在。於是備云教旨，訓及四方，不數年，教風隆盛，無有不歸信也。戊寅年，門人盧自然等願聞印、馬源流，故以歌示之。元光壬午仲春十二日夜及二鼓，真人靜坐問，所聞空中霹靂之聲，愕然而起，得降語云：汝之因綠，已在隴地，此處不可留心，汝宜聽取。真人出前院觀瞻，了無所見。癸未年，隴州道友請師教化，真人隨機顯現，慈悲指人，四方奉道者莫不听然，而仰慕者亦眾矣。周圍建庵數十餘所，道風日盛，宗門為之廣大矣。正大乙酉，大早久不雨，隴人請師作雨，真人以生靈為心，於是潛靜太虛，天雨自至矣。丙戌年貞元節，謂門人曰：我數四教指汝等生死事大，辦道修真，汝等於十二時中，無一時在道，受了十方供養，虛度時光，向前還他口債，受苦如何當得。但起意動念，須要合於天心，過去一切好人，皆是福綠廣大，自能感動天地、神明。大抵修行，積功累行，鍊性成真，休歇無事，萬綠不染，真清真諍，神氣沖和，性命自然相守，大丹自然凝結，功成行滿，聖賢</span><span lang="EN-US" style="color: maroon">·</span><span style="font-family: 新細明體; color: maroon">自然。接引汝等，共我同伴，能得幾時。眾皆憂懼，禮謝而退。丁亥十月旦日，揭庵名為養浩。二十三日至二十五日，祥雲覆庵，霹靂數四，異香滿空，人悉見聞，焚香請曰：此何故也。真人曰：祖師邀我赴蓬萊之會，吾將歸矣。我昔遇正陽上仙時，賜我印、馬，令我修行，今將鐵馬付盧自然，七星寶印付馬善能，二人與我立教，可為師牧，與我當日傳法一同，不得輕泄懈息。自然等告曰：素無功行，不敢當克。辭讓再四，真人見不受，威形於色，目光射人，眾皆驚怖，真人曰：不以我教門為念，輒相違拒。二人悲泣不獲，已而祗受。真人呼眾門人，即令拜靈陽子、谷神子，後遂索水浴，既訖，索衣，真人曰：不須綿絹厚服，但布素單衣即可。皆曰：冬寒，奈單拾何。真人曰：我來時著甚來。遂服單衣，坐而良久，索筆留三頌，其一曰：陸地一法船，舉棹數十年。船棹都撇下，我命不由天。其二曰：我有聚神法，真火鍊丹砂。無形亦無心，認得祖阿麻。其三日；通神變化，造物無窮。我命由我，天地難籠。頌畢，囑門人日；待我歸後，宜附隴下而已。言訖，正未刻儼然而化矣。時丁亥十月二十五。登真之後，遭時多故，藥葬於低村養浩庵。越十二載戊戌，門人靈陽子、盧自然等歎日月之如流，痛音容之愈遠，遂自秦度隴權為移殯，親造墳庵，彷徨瞻禮，睹塚之北崖．石上有瑞草一株，狀若紫芝，枝葉如蓋，蓊密蔓衍，蔽覆墳土。命眾開穴，有聲如雷，挽蚓舉棺，啟而視之，顏貌如生，周身之衣，芒霜如雪，異香噴鼻。周衣之棺，奇花異草，如刻如畫。眾皆讚歎不已。翌日扶輿挽襯，葬于隴底龜山之下，時首夏十有三日也。真人資稟不凡，夙性穎悟，真神仙中人也。既獲三聖口傳而面命，脫馳馬試劍之習，而為修真鍊行之歸。離抗塵走俗之形，而為超凡入聖之舉。向也不識之無，今也筆則成書。向也未嘗學問，今也言則成文。命意高絕於古今，措詞暗合於聲韻。雖博學多識，文人才士，有所不逮。蓋其造詣極深，修行極至，聖賢不期而自佑，詞章不學而自得。宜與夫窺陳編以盜竊者，大有逕庭矣。門人靈陽子等親炙日久，聞見日多，得師流傳遺文、詩、詞、歌頌總四篇，為上、中、下三卷，目曰：《和光集》，不敢自私，刻梓以傳於世。</span><span lang="EN-US" style="font-family: New MingLiu; color: maroon">·</span><span style="font-family: 新細明體; color: maroon">別集真人出處遇真紀年一帳，曰：《遇仙記》，尚庶幾真人昇仙證道之源流，垂世立教之本末，開卷而瞭然也。故為之記。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">凝陽董真人遇仙記竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>