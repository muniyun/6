<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="center" height="100%">
        <p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 24.0pt; font-family: 新細明體; color: maroon">茅山誌</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-size: 12.0pt; font-family: 標楷體; color: maroon">
		經名：茅山誌。元代劉大彬編撰。三十三卷。底本出處：《正統道藏》洞真部記傳類。參校本：《茅山誌》，清望蟾光編訂（簡稱望本）。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size:18.0pt;font-family:新細明體;color:maroon">茅山誌卷之二十三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:新細明體;
color:maroon">上清嗣宗師劉大彬造</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family:新細明體;color:maroon">錄金石篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family:新細明體;color:maroon">唐碑唐茅山紫陽觀玄靜先生碑</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:新細明體;
color:maroon">秘書郎河東柳識撰，大理司直昊郡張從申書，李陽冰篆額。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">
		　　道門華陽，亦儒門沬泗，蓋玄化振於此也。白日登晨，有西漢茅氏兄弟；隱景遁化，有束晉許氏一門，，襲明沖用，以闡道風，有梁貞白先生、唐玄靜先生。開元中，玄宗禮請尊師而問理化，對日：《道德經》，君王之師也。昔漢文帝行其言，仁壽天下。次問金鼎，對日：道德公也輕舉公中，私也時見其私，聖人存教若求生徇欲，則似擊風。上悅，因加玄靜之號。無何，故以疾辭，東還句曲。先生諱含光，本姓弘，則天諱弘，改為李氏。考孝威，州里號貞<span lang="EN-US" style="background: lime">#1</span>隱先生，家本醇儒，晉陵人也。夫性與道妙，則真有運無。古之學者，離有得有，不外歎馳景而內觀馳心，不遠思<span lang="EN-US" style="background: lime">#2</span>化金而近思化欲。今之學者，多見反是，若迺行於真理，官然觀妙，先示正性，發明宗元，則玄靜其人也。年十三，辭家奉道，端視清受，慈向蠢動，間室之中，如對君親，時人見之，情性皆斂。幼工篆隸，或稱過父，一聞此議，終身不書。所撰《仙學傳記》闕遺備載，又論三玄異同，著《真經》及《本草音義》，而皆精詳袂惑，窮理於學，如鐘蘊聲。其後師事華蓋峰司馬君，雲篆寶書，傾囊傳授，既而目之曰：真玉清之客。抱虛無而行功者，與道不窮，託幽阜而滅邊者，於德亦淺。承之自遠，宜且救人。於是引後學升堂稟玄訓也。先生元氣不散，瑤圖虛映，達靈已久，晦曜為常，動非用開，靜非默閉，當吹萬之會，若得一之初，應邇可名，常道不可名也，草蒙求我，豈勞言說，孕育至化，虛融一心，心一變至於學，學一變至於道，同淑氣自來，得之不見，所以樞衣而進，無有遠邇，仰範元和，茂資全性者，若秋芳之依層嗽，夏潦之會通川也。先生忘情於身，而慈於人，禎祥屢應，視同眾象，士庶咨詢，色授其意。常令章壇閉<span lang="EN-US" style="background: lime">#3</span>院，醮火擇薪，精微誠敬，率皆此類。曩者天書繼至，務欲尊崇，公卿祈請，信無虛月，卒使玄門之中，轉見真璞，持慈儉之寶，歸羲黃之風。至矣哉，我師教也。大曆四年冬十一月，顧謂入室弟子韋景昭、孟湛然日：吾將順化。神氣恬然，若坐忘長往，時年八十七。靈雲降室，執簡如生。據真經，斯迺秉化自由，仙階深妙者也。門人等以為醴泉之味，飲者始知，我師之道，學久方見，願叔真宗，以示於後。泰曾游道，敢述玄風。銘日：<span lang="EN-US"><br>
		</span>
		　　古有強名，元精希夷，黃帝遺之，先生得之。縱心而往，與一相隨。真性所容，太無同規。日行仙路，不語到時。人言萬靈，我見常姿。玄宗仰止，徵就京師。紫極徒貴，白雲不知。遐方後學，來往怡怡。空有多門，真精自持。委順而去，人焉能窺。玄科秘訣，本有冥期。大曆七年八月＋四日建。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family:新細明體;color:maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family:新細明體;color:maroon">茅山玄靜先生廣陵李君碑銘并序</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:新細明體;
color:maroon">金紫光祿大夫行湖州刺史上柱國魯郡開國公顏真卿撰并書。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">　　先生姓李，諱含光，廣陵江都人。本姓弘，以孝敬皇帝廟諱改焉。二十一代祖宏<span lang="EN-US">#4</span>，江夏太守，避王莽，徙居晉陵，遂為郡人。高祖文疑，陳桂陽王國侍郎。曾祖榮，皇朝雷州司馬。祖師寵<span lang="EN-US">#5</span>，隱居以求其
		誌，徙居江都。父孝威，博學好古，雅修彭、聘之道，與天台司馬鍊師子微為方外友，尤以篤慎著于州里，考行議，謐日正<span lang="EN-US">#6</span>隱先生。母瑯琊王氏，賢明有德行。先生孩提則有殊異，眸日獨取《孝經》如捧讀焉。髻卯好靜處，習誦墳、典。年十八，
		誌求道妙，遂師事同邑李先生，游藝數年。神龍初，以清行度為道士，居龍興觀，尤精《老》、《莊》、《周易》之深趣。執喪過哀，口不嘗甘旨之味，食惟積麥而已。封植膳羞，皆出其手，號毀骨立，親族莫不傷之。開元十七年，從司馬鍊師於王屋山，傳授大法靈文金記，一覽無遺，綜竅古今，該明奧旨。玄宗知先生偏得子微之道，迺詔先生居王屋山陽臺觀以繼之。歲餘，請歸茅山，纂修經法。頻徵，皆謝病不出。天寶四載冬，迺命中官責璽書徵之。既至，延入禁中，每欲諮稟，必先齋沐。他日請傳道法，先生辭以足疾不任科儀者數焉，玄宗知不可強而止。先生嘗以茅山靈蹟前焉將墜，真經秘錄亦多散落，請歸修茸。迺特詔於楊、許舊居紫陽以宅之，仍賜絹二百疋、法衣兩副、香鑪一具、御製詩及叔以餞之。又禁於山側採捕漁獵，食葷血者不得輒入，公私祈檮，咸絕牲牢。先生以六載秋到山，是歲韶書三至，渥澤頻繁，輝映崖谷。初，山中有上清真人許長史、楊君、陶隱居自寫經法，歷代傳寶，時遭喪亂，散逸無遺。先生奉韶搜求，悉備其蹟而進上之。先時，玄宗將求大法，請先生為師，竟執謙沖，辭疾而退。洎七載春，玄宗又欲受《三洞真經》，以其春之三月，中官責璽書云：其月十八日，剋受經誥。是日於大同殿潔修其事，遂遙禮先生為度師，并賜衣一襲以申師資之禮，因以玄靜為先生之嘉號焉。仍詔刻石華陽洞宮以
		誌之。是歲夏五月，隱居合丹之所，有芝草八十一莖散生松石之問，韶俾先生與中官啟告靈仙，緘封表進。夏，又詔以紫陽觀側近二百戶，太平、崇元兩觀各一、百戶，並免其官榣，以供香火。秋七月，又徵先生。既至，請居道觀以養疾。九載春，辭歸舊山。其年夏六月，前生芝靈之所又產三百餘莖，煌煌秀異，人所莫睹。先生又圖而奏之。是歲冬，又徵先生，於紫陽別院館之。十載秋，先生又懇辭告老，御製序詩以餞之。十有一載，先生奉詔與門人韋景昭等於紫陽之束講岡山別建齋院，立心誠肅。是夜仙壇林問褊生甘露，因以上聞，特詔嘉異。初，隱居先生以《三洞真經》傳昇玄先生，昇玄付體玄先生，體玄付正一先生，正一付先生。自先生距于隱居凡五葉矣，皆總襲妙門大正真法，所以茅山為天下學道之所宗矣。於戲，是非可齊也，物我均焉，生</span><span style="font-family: 新細明體; color: maroon">死可忘也，覺夢同焉。如此者，何域心於變化之際哉？先生以大曆己酉歲冬十一月十有四日，遁化于紫陽之別院，春秋八十有七。其十二月八日，門人赴喪而至者凡數千人，號奉冠烏，遷定于雷平山之西陲。遺命以松棺、竹杖、木几、水瓶、香奩、香鑪置於藏內。門弟子等仰奉嘉猷，克遵儉德。先生識思真淳，業行高古，道窮性命之本，學冠天人之際，所以優游句曲，鬱為王者之師出入明庭，特寵肩輿之貴，是以順風而問，昔稱於黃帝，望山而請，今見於玄宗矣。又博覽草書，長於撰著。嘗以《本草》之</span><span lang="EN-US" style="font-family: 新細明體; color: maroon; background: lime">#7</span><span style="font-family: 新細明體; color: maroon">書，精明藥物，事關性命，難用因循，著《音義》兩卷。又以老莊《周易》為潔靜之書，著《學記》、《義略》各三篇、《內學記》二篇，以續仙家之遺事，皆名實無遺，詞旨該博。初，先生幼年頗工篆籀，而隸書尤妙，客或賞之云：賢於其父。因投筆不書。玄宗詔山人王映強請先生楷書上經一十三紙，以補楊、許之闕。先生能於陰陽術數之道，而不以藝業為能，極於轉鍊服食之事，而不以壽養為極，但冥懷素朴、妙味玄津，非夫博大之至人，孰能盡於此？真卿乾元二年，以昇州刺史充浙江西節度，欽承至德，結慕玄微，遂專使致書茅山以抒誠懇。先生特令韋鍊師景昭復書，真卿恩眷綢繆，足勵超然之
		誌。然宗師可仰，望紫府而非遙，王事不遑，寄白雲而攸遠。洎大曆六年，真卿罷刺臨川，旋舟建業，將宅心小嶺，長庇高蹤，而轉刺昊興，事乖夙願。徘徊郡邑，空懷尊道之心，瞻望林巒，永負借山之託。而景昭洎郭閎等，以先生茂烈芳猷，願銘金石，迺邀道士劉明素求託斯文。真卿與先生門人中林子殷淑、遺名子韋渠牟嘗接釆真之游，緒聞含一之德，敢強名於巷黨，曷足辯於鴻濛。其詞日：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　抱一混茫，人之紀綱。先生以之，氣王神強。迺啟玄旨，玄門以彰。迺為帝師，帝道惟康。甘露呈瑞，靈芝發祥。上士云感，高風載揚。鶴返仙廟，雲辭帝鄉。退歸而老，妙識行藏。德本無累，道心有常。皇日形解，孰與坐忘。伐石表墓，勒名傳芳。谷變陵遷，厥邇彌光。</span><span style="font-family:標楷體;color:maroon">大曆十二年夏五月建，渤海昊崇休鐫。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon; font-weight: 700">
		華陽三洞景昭大法師碑</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;color:maroon">
		碑首篆題，旁刻蕭史弄玉像。朝識大夫檢校國子司業兼御史中丞昊郡開國男陸長源撰。朝議大夫檢校尚書兵部郎中兼侍御史上柱國竇眾書并篆額。<span lang="EN-US"><br>
		</span></span><span style="font-family: 新細明體; color: maroon">
		　　夫載宇宙，懸日月，提萬象而首出者，其惟道乎。夫通聖神、該品彙、冠百靈而獨立者，其惟人乎。道所以包渾元，經始萬象者也，人所以稟純粹，司會百靈者也。故人因道而集祉，道因人而垂休，不宰之功，兆乎造物，無言之德，洽乎生民，蕭散乎汗漫之問，沖融乎希夷之表，與天籟而吹萬，並谷神而長存者矣。紫陽真人大法師，諱景昭，字懷寶，本丹陽延陵人也。其先系自顓頊大彭之後，在虞為陶唐氏，在夏為御龍氏，在商為豕韋氏，因國命氏。芬馥蔓延，以至于裔孫孟。孟為楚太傅，賢為漢丞相，昭入吳為侍中，昭兄慎為司空，法師即司空十六代孫也。司空薨，葬于延陵，子孫因而家焉。祖道會，父思戲，皆丘園養素，道高跡隱，載于列仙之籍。留師方娠稟異，自幼表奇，孕元和之粹靈，體太玄之妙質，初以素書發蹟，配度于延陵之尋仙觀，後以丹臺著稱，隸居于長安之肅明觀。屬玄宗、廣成問道，姑射頤神，放心於凝寂之場，垂拱於穆清之上，法師因得羽儀金錄，頡頑玉繩，籍籍京師，垂二十載。爰辭上國，思還故鄉，重隸茅山之太平觀。天寶中，興玄靜先生奉詔修功德，造紫陽觀，因而居焉。遂於鍊丹院傳黃素之方，修齋醮之法，翔雲瑞鶴，飛舞於壇場，甘露神芝，降生於庭院。初，法師師事大法師包士榮，榮師事崇玄觀道士包法整，整師事上士包方廣，廣師事華陽觀道士王軌，軌師事昇玄先生王遠知，遠知師事華陽隱居陶弘景。自道源錫派，玄教傳宗，玉堂銀闕之人、羽蓋毛旌之客，府無虛籍，代有其徒。法師至行稽乎</span><span lang="EN-US" style="font-family: New MingLiu; color: maroon; background: lime">#8</span><span style="font-family: 新細明體; color: maroon">玄化，通識合于靈造，與其有也，萬物不得而不有，與其無也，萬物不得而不無。得喪以春秋為死生，盈虛以天地為旦暮，雲外虎頭之佩，雪中鶴氅之裘，孩季通而撫子玄，師仇公而祖黃太，教戒示乎傳授，服餌見乎延長，侍杖屨者，邇褊於江湖，傳經錄者，事同乎沬泗。一居山觀，三紀于玆，還神契乎時來，寂魄同乎物故，以貞元元年癸卯，委蛻于紫陽之道場，顏色怡悅，屈伸如常，春秋九十有二。以其月己酉，遷神于雷平山之西原玄靜先生壽宮之左。傳授蘇州龍興觀道士皋洞虛，得沖虛之妙用，躡上真之玄蹤，梁市之客胥來，華陽之人問出矣。道士韋崇詢，主修齋醮祭，俯仰節度。道士朱惠明，掌法錄經書，修真秘訣。法師上編仙錄，旁契道樞，神含混元，德與純粹，誘進草動，感通眾靈，邈然非寰宇之問，超然在風塵之表。至如身纏世故，跡混俗塵，發忠孝以飭躬，演信義而旌行，蓋隨時而不器，豈常道之可師與！</span><span lang="EN-US" style="font-family:&quot;New MingLiu&quot;;color:maroon">.</span><span style="font-family: 新細明體; color: maroon">浙江束西節度支度判官、檢校尚書兵部郎中兼侍御史扶風竇公日：泉布武區中，棲心象外，與法師聲同道瀨，理契德源，追往想琴高之祠，傳神著務光之傳，見徵副墨，用琢他山。其詞日：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　惟道之大，提功混茫。惟人殆庶，與道迴翔。素韻凝寂，玄功靈長。肇形無邊，啟迪逾光。嬌嬌法師，錫羨華陽。本族命世，在虞系唐。御龍事夏，豕韋居商。疑然靈表，自幼而彰。理冠容成，質俾夏黃。尋仙發蹟，肅明始揚。宵禮金殿，晨朝玉皇。丹臺道倡，白雲帝鄉。楚山萬里，故國丹陽，醮宮嗚磬，齋室焚香。芝生庭院，鶴舞壇場。茅君秘洞，葛氏真方。來時去順，齊彭洎殤。化鱗風袁，委蛻雲釀。峰巒邐邐，松桂蒼蒼。塵生杖屨，苔染巾箱。龍銜彩吒，虎綴槃囊。闈風玄圃，瑤軒玉堂。追存如在，頌德不忘。孤石歸然，萬古連岡。</span><span style="font-family:標楷體;color:maroon">貞元三年，獻春正月上元之辰建造。太平觀道士徐元沼、許長久、徐則，內行克修，外通儒學，許則宿推公幹，虔奉真宗。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon; font-weight: 700">忠本元聖祖院碑</span><span style="font-family:標楷體;color:maroon">賈練文</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon"><br>
		</span><span style="font-family: 新細明體; color: maroon">
		　　唐寶曆二年，歲直丙午，浙右連帥、御史大夫贊皇公新建聖祖院于大茅峰下、崇元觀之前，上直天華陽洞之南門，集草仙之靈慶，資聖壽於億萬。</span><span style="font-family:新細明體;color:maroon">本其經始，實感周先生出應昌運，為唐廣成，薦瑞表祥，式旌不朽，於是恩錫院額，號日寶曆崇元聖祖院。玄門之盛，輝動巖谷。時唐興二百有九載，天子以神聖武文，惟新景命，德合乎五千文之玄訓，明繼乎十二聖之丕業，以清靜源化理，以仁壽域生靈，陶之以太和，躋之於至順。故自臨御大寶，則詔百辟，旁延萬邦，推誠備禮、徵訪治道，寤寐孜孜，如恐不及。夫明天子勤求于上，必賢邦伯感致于下，君臣一德，而道德可興。迺其年秋七月，公以天子之命，齋戒虔懇，果得周先生日：息元皇元精之全德，大道之宗師也。先生葆真抱一，涵光吹萬，天下聆其風者久矣。而遐襟曠邊，冥寄希夷，顯晦自我，人莫能識。夫玄珠非喫詬可索，至道惟精誠是致，故累聖所不能起，而一朝感契洪化，需然來思，且謂公曰：昔廣成對理身之問，鴻濛啟養心之說，二者皇上大本也。今息元亦將以斯道上報吾君。公於是澄心清神，思所以慶皇休而贊景福，遂與先生圖議，選置玄宇。相彼形勝，莫靈此峰，昔梁朝福鄉太子置道館二，古壇廢井，遺址猶在。迺鏟荒夷險，講起層構，散俸錢以資其費，擇幹吏以董其役，單飛矢直，不日而成。像設崇嚴，殿宇沉邃。神仙儀衛，左右森列。并按舊史氏，得仲尼問禮，關尹請著書之象，咸備于前。蓋將會通仙而肅百靈，以永為國家齋醮之勝選也。況三茅精氣、二許馨烈，古來得道者，代有其人。考傳驗圖，若可攀揖。而繚垣之內，有流泉嘉木，滋飾幽潤，地靈境秀，觸類增益，懋此成績，與山無窮。仰惟聖祖育德乎太極之前，顯仁於未形之表，當是時也，合散消息，莫可名象，明而為日月，動而為風雷，播育而不測，運行而不殆，君得之豕韋，以挈天地，臣得之傅說，以相武丁，吾何為哉。道本一貫，及夫神化挺生，含章炳靈，象帝之先，資我強名，將寄言以顯玄樞，錫羨以興皇業。猶龍既見，萬物方睹，是宜夫垂休儲祉，長發其祥，億萬斯慶，集于寶曆，此崇元新院所以得時而啟也。初，公以上方崇嚮道德之士，可以當是大選者，唯周先生一人而已。故其招致之忠盡，訪求之精實，則先生不得不出，而公之誠節不得不伸。既而聖情感愜，萬國瞻賀，其逢迎之優異，禮貌之嚴顯，自古尊師重道之盛，無以加也。則真宗玄極，至道之精，不得不洞契乎上心，播宣於至術，俾風流澤浸，廣被八區，此先生所以出而不疑，亦所以示天下之不可不致如己者。當吾君之至理，適吾道之可行，千載一期，起迺時耳。蚓公以濟代全材，合乎休明，樹風南藩，績最天下。前歲興建儒學，而天降膏露，顯于廟庭，俗變風移，遂至於道。今之輝崇真館，闡奉玄化，上感睿旨，下孚元元，仁聲順氣，流溢四境。推是為政，大而伸之，則致君經國之用可見矣。又況封部之內、融汰之下，褊識玄元之教，俱為煨場之人，顧難乎哉？鍊謬列屬城，獲詳事實，又嘗以春秋屬辭為學，故承命舊筆，直而不文。其銘日：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">
		　　聖運光啟，山川效靈。黃帝為君，起迺廣成。崆峒至言，今復行兮。明明天子，以道致理。方伯虔誠，先生戾止。累聖莫致，今玆起兮。玄感既宣，化流溥天。公拜稽首，天子萬年。何以薦神，御玄元兮。闕宇崇崇，聖祖尊容。神而明之，神應豐隆。華陽仙洞，大茅峰兮。金榜瑤壇，仙衛真官。羽節凌風，珠佩珊珊。是醮是齋，百福延兮。名從天錫，境占地久。下薦臣忠，上資聖壽。靈山萬歲，績不朽兮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon; font-weight: 700">三聖記碑</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon"><span lang="EN-US"><br>
		</span>
		　　有唐寶曆二年，歲次丙午，八月庚戌，上清玄都大洞三景弟子、正議大夫、使持節潤州諸軍事、潤州刺史、兼御史大夫、充浙西道都團練觀察處置等使、上柱國、贊皇縣開國男、食邑三百戶、賜紫金魚袋李德裕，上為九廟聖主，次為七世先靈，下為一切含識，於茅山崇元觀南敬造老君殿院，及造老君、孔子、尹真人像三軀。皆按史籍遺文，庶垂不朽。謹記。孔子，按《史記》，孔子適周，將問禮於老子，老子日：子所言者，其人與骨皆已朽矣，獨其言在耳。且夫君子得時則駕，不得時則蓬累而行。吾聞之，良賈深藏若虛，君子盛德容貌若愚。去子之驕氣與淫神，是皆無益於子之身。吾所告子若是已。孔子去，謂弟子日：烏，吾知其能飛；魚，吾知其能游；獸，吾知其能走。走者可為網，游者可為綸，飛者可為增。至於龍，吾不知其乘風雲而上天，吾今日見老子，其猶龍耶。<span lang="EN-US"><br>
		</span>
		　　尹真人，按《史記》，老子居周久之，見周之衰，迺遁去至關。關令尹喜日：子將隱矣，強為我著書。於是老子迺著上下篇，言道德之意五千餘言而去。《列仙傳》曰：關令尹喜者，周大夫也，善內學。服星宿精華，隱德行仁，時人莫知也。老子西游，喜先見其氣，知真人過，物色而迎之，果得老子。老子亦知其奇，為著書。與老子俱之流沙之西，服巨勝實，莫知其所終。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:新細明體;
color:maroon"><b>唐石燈記</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon"><span lang="EN-US"><br>
		</span>
		　　功德主崇元觀上清三洞道士賀思寶，敬造長明燈臺於寶殿內，永充供養。寶曆三年，歲直丁未，二月十五日丁未，奉記助造燈臺三洞道士陳惠瑁記大匠樂安、蔣渾、男清燐鐫。齊建元劫立崇元館，唐貞觀劫號崇元觀，宋大中祥符勸改崇壽觀。太元殿長明石燈，寶曆三年丁未歲造，當是文宗太和元年，積四百九十八年。是為大元泰定甲子上清弟子崇壽觀主昊郡張嗣真重為刻治，著銘于石。銘日：<span lang="EN-US"><br>
		</span>　　華陽之天，流金之庭。陰輝日精，晝夜洞明。神燈燦燦，二景是法。樹此南便，闆世小劫。稽首司命，朝徹重玄。度人度仙，若火之傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">茅山誌卷之二十三竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">#1</span><span style="font-family:新細明體;color:maroon">貞：後文作『正』，參見<span lang="EN-US">#6</span>。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">#2</span><span style="font-family:新細明體;color:maroon">遠思：笪本作『遠望』。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">#3</span><span style="font-family:新細明體;color:maroon">閉：笪本作『閑（閒）』。<span lang="EN-US"><br>
		#4</span>宏：原本作『弘』，據笪本改。<span lang="EN-US"><br>
		#5</span>師侖：原本此處為空格，據竺本補。<span lang="EN-US"><br>
		#6</span>正：前文作『貞』，參見<span lang="EN-US">#1</span>。<span lang="EN-US"><br>
		#7</span>之：原缺，據笪本補。<span lang="EN-US"><br>
		#8</span>乎：原本作『於』，據笪本改。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>