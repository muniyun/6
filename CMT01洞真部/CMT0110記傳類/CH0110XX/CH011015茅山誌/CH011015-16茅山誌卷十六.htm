<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;} 

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="center" height="100%">
        <p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 24.0pt; font-family: 新細明體; color: maroon">茅山誌</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-size: 12.0pt; font-family: 標楷體; color: maroon">
		經名：茅山誌。元代劉大彬編撰。三十三卷。底本出處：《正統道藏》洞真部記傳類。參校本：《茅山誌》，清望蟾光編訂（簡稱望本）。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size:18.0pt;font-family:新細明體;color:maroon">茅山誌卷之十六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:新細明體;
color:maroon">上清嗣宗師劉大彬造</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:新細明體;
color:maroon"><b>采真游篇</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">
		　　夏侯隱者，不知何許人。唐大中末，來山，常擁布囊、竹杖而已，飲食同常，而獨居一室，或露宿壇中、草問、樹下。人窺規之，但見雲氣蓊鬱，不見其身。每游三十、五十里，登山渡水而閉目美睡，同行者聞其鼻鼾之聲，而步不蹉跌，足<span lang="EN-US">#1</span>無蹶礙，至所止即覺，時號睡仙。後不知所終見《仙傳拾遺》。<span lang="EN-US"><br>
		</span>
		　　周隱遙，字息元。唐寶曆崇元聖祖院在南洞者，即贊皇李公德裕供養先生之所。又嘗居洞庭苞山，不以晝夜更動息，不以寒暑易纖厚，不食而甚力，雖飲而無漏。唐令狐楚為之記。《仙傳拾遺》亦有傳。<span lang="EN-US"><br>
		</span>
		　　張紹英，丹陽人。自為道士，不入城府。仁宗思接方外之論，先生與友朱自英觀妙宗師也。偕應韶，朱既治行，先生辭以疾。明年，丞相丁謂、王欽若，同奏于上，再召。後二年使車再至，俱稱疾不起。遣中貴人任珪責誥于山，賜號明真先生，仍勸所居庵為天聖觀。年七十五，一日清旦沐浴更衣，升壇拜<span lang="EN-US"><br>
		</span>于四方、上下肩戶而坐，弟子異之，啟戶已蛻化矣。<span lang="EN-US"><br>
		</span>
		　　王荃，字子真，岐下平陽人。父錫殿中丞，母司馬氏，兄弟皆從科舉，荃獨學道。因郊行，憩瓜圃問，有釐婦從乞瓜，視其乳齊於腹，異之，遺以瓜，婦食之，以其餘啖荃。荃食之，婦喜日：可教矣，吾蕭三娘也，神仙海蟾子居此，發閣旦與俱見，遂授丹訣。自爾奉三清尊像，朝夕禮謁，誦《黃庭經》，累月不出戶。後遠游名山，西至成都，富鄭公慕之，館於門下八年。丞相呂公尤敬之，近臣欲舉種放故事，以諫議大夫起之，宰相以荃無為人意，迺止。元豐中，復舉于朝，賜號沖照處士。族弟柄守台州，欲往台，未至而柄卒，因來山從劉先生受上清經錄。傳度之夕，雷起中茅峰上，便門忽開，仙樂聞於空</span><span style="font-family: 新細明體; color: maroon">中。一日晝寢，夢二天人引入便門，至洞官，見茅君告日：已劫汝司命府丞，賜以金尺。迺覺，遂預言逝日，投山下道民葛沖家端坐而蛻，年六十一。荃清脩骨立，所食纔如嬰兒，通夕燕坐，冠帶不去體，老更起居輕利。張舜民調碑文，冠劍藏于鳳翔。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　湯用明，字晦之，鍾陵道士也。神鋒凌邁，通經博物，專內鍊坐忘之學。元祐初，年方壯，聞劉先生之道，不遠千里參受經法，與盧必強、湯道原、馮悅道、鮑鍊師、王景山數人為友。劉先生被召，欲師與道原偕行，俱辭不往。結庵金菌山，高居洞之側，不交外物，衣弊履穿，無愧人之色。大觀初，無疾化去。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　馮太申，字悅道，池州人。為道士，結友十人來居山，會連歲歉，九人去，獨太申藝蕾不給，終守初誌，居祠宇久，為道俗所歸。有盧先生者，建觀璨山，未成，聞召而解去，其徒積道數千縉，不敢歸，請太申主其觀。齋施所入，盡償之，復還祠宇，旋化于山舍。弟子邵次山、葛真一皆恬漠自守，人敬愛之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　陳希微，字彥真，姑蘇人，先名伯雄。父之才，朝奉郎監江寧府糧料院。元祐中，伯雄得復連疾，已困，詣劉先生乞符水治之，疾良愈。妻門下侍郎薛昂夫人之妹，會先卒，遂山居為道士，改名希微，築室柳濟泉上。徽宗聞其名，累召不起，迺勸所居為抱元觀，賜號洞微法師。宣和中為人拜章，詰日一解去。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　黃澄，毗陵人，隸業丹陽之仙臺觀。崇寧初，有勸，改玉晨觀為崇寧萬壽宮，先生充住持。未幾，徽宗璽書召，赴闕，劫差住持金山神霄萬壽宮。累授太素大夫、沖素靜一先生，領玉堂高士左右街都道錄兼管教門公事，食實封一千二百戶，賜紫金方符。請老還山，告逝於玉晨所建束庵。初，三山經錄，龍虎、正一、閣皂、靈寶、茅山大洞，各嗣其本宗，先生請混一之。今龍虎閣皂之傳、上清畢法蓋始於此。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　楊希真，字元道。世為儀真米商，積陰德。元道生建中靖國元年，六歲始能言，稍長，知敬事四聖真君像。一夕，夢神人告日：吾為北方天輔上帥，憫子蔥誌，一反子尸濁，期於華陽仙府，與子換骨，當授以神書。君自是數通冥感，若有心疾，狂走，失所在。宣和二年庚子歲，入華陽洞不返。明年自洞出，比還，鄉鄰皆訝之。君日：我昔實非狂顛，為求法耳。今得真啞童初大法，可以度世矣。徽宗索異人，進上九靈玉嬰神變等經及靈虛秘旨，劫黃冕校定錄，付道藏，特授丹臺郎、沖和妙一法師，視朝請大夫。年二十四尸解，越三日，復起，手書辭謝門狀，投筆坐逝，甲辰三月十七日也。童初之法遂顯于世，門人承務郎沈育作《楊真人傳》。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　沈若濟，字子舟。遠祖當昊越錢氏時為謀主，遂為錢唐人，宗族盛大。師年十許歲，便不樂塵埃中事，詣本郡元真觀出家。元祐庚午，試經為道士，年始十三。取道藏書讀，旁釆外書，與其學之同者參焉，上下貫穿，無不該</span><span style="font-family:新細明體;color:maroon">洽，尤長於醫。游山，客崇禧觀。政和末，延康殿學士。王公漢之因論內外丹，有契，載與俱歸。公帥建康，迺茸山中洞陽館以處，師俾鍊大藥，且廣施藥，以已四方疾者。徽宗再召，強起館於龍德宮，數月，賜號洞元大師，命之道官，辭以疾，賜金方符，送還山。紹興初，服丹尸解，年六十二。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">
		　　湯友成，字道原，桐川人。兄景仁，登進士第。熙寧丙辰歲，與弟友直同試經為道士。友成事徐神翁於泰州。翁天機深妙，不與物接，唯時與友成語。居歲餘，因獲二鼠，閉盎中，欲縱之，發視而鼠已死，翁咄咄有所尤，不復顧之，遂辭翁。翁遣詣劉先生受經法，與友直修鶴廟居。王公漢之邀治丹鑪，又從王謫居濠梁，王得還，復歸鶴廟。宣和召索異人，友成兄弟晦邊山廬，恆恐人知。建炎盜起，友直逃入深巖不返，友成居山五十餘載。自濠建州還，不復出門。紹興癸亥，預言去世日，其年六月五日汲寒水沐浴，問日早晏，正午而逝，年八十四。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;
color:maroon">　　李玨，廣陵江陽人。販耀自業，人有耀者，即授以升斗，俾自量，年八十餘，不改其業。適李公<span lang="EN-US" style="background: lime">#2</span>玨，節制淮南，玨以同姓名，改名寬。李玨下車數月，修道齋次，夜夢入洞府，見石壁金書李玨，字長尺餘，玨<span lang="EN-US" style="background: lime">#3</span>視之極喜，自謂生於明代，又陞宰輔，今洞府有名，我仙人也。方喜之際，二青衣自石壁左右出，玨<span lang="EN-US" style="background: lime">#4</span>問：此何所也？日：華陽洞天，此姓名非相公也。玨<span lang="EN-US" style="background: lime">#5</span>驚，復問：非玨何人也？青衣日：此相公江陽部民也。玨<span lang="EN-US" style="background: lime">#6</span>曉，益自驚歎，迺令城府求訪同姓<span lang="EN-US">·</span>名者，得李寬舊名玨，迎置靜室，拜為道兄。寬素恬擔，道貌秀異，鬚長尺餘，皓然可愛。年六十時，有道士教其．胎，息，亦久不食。玨愈敬之，洎問道術，寬辭以愚民，不知所修，以販耀對。玨<span lang="EN-US" style="background: lime">#7</span>咨嗟日：此常人之難事，陰功不可及也。寬百餘歲，輕健異常，忽一夕卒，三日棺裂，視之如蟬蛻矣。事見《續仙傳》。<span lang="EN-US"><br>
		</span>
		　　傅霄，字子昂，晉陵人。博古明經，善書，尤精隸古，由儒入道，隸居常州天慶觀。高宗召主太一官祠，乞還茅山，賜號明真通微先生，領山門都道正，住持玉晨觀，建雷平院，往來山中四十年，搜訪真秘，拯救窮乏，利益甚探，重編隱居集，修茅山舊記著作，惜多無傳。紹興二十九年己卯，正月立春日化。<span lang="EN-US"><br>
		</span>
		　　楊任丁，字直甲，河北相州人，氣貌雄偉。紹興三十年，棄官入山，築庵颼輸峰下，和王楊公存中遣兵士五百人為築庵基。庵成，先生日：吾平生未嘗求信於人，惟求信於天，遂名庵日天信，先生精於變遁之道，蓋真隱者也。太宗淳化二年生，孝宗淳熙五年二月十五日卒，壽一百八十有四。<span lang="EN-US"><br>
		</span>
		　　劉道懷，恩州人，時稱蓑衣先生，齊雲庵是其居也。高宗御筆召先生留守，晁公謙之傳上意，具書敦請，強延詣闕。時金海陵煬王完顏亮兵臨瓜洲，上懼，詢以國事，先生直答云：沒事沒事，南北兩家各換主耳。俄海陵弒，高宗亦內禪。先生年八十四，坐逝於齊雲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　陶源靜，曹州人，居山之南，同蓑衣先生被召，上表力辭還山，紹興十八年也。時號陶、劉二公。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　陳槐，京口人，號靖真先生。紹興問任待制，勇庾辭祿，肥遁入林，築八卦臺于茅洞之東。石室像遺存焉。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　劉至孝，失其名，咸通里人也。弱冠喪父母，願終身麻衣，人呼為至孝。住白鶴廟數年，修奉勤瘁。一日修殿於海，石榴樹下有物如桃。以冬月非時，爭擘之，且無核，人皆棄去，至孝取食，味異美。是晚，復至前所，得物如拳，內綠外紅。明日得如掌者，色味皆如桃，尤珍美。至孝自是不姻火食，遠游名嶽，不知所終。豈純孝之報耶？所遇皆芝英之類耶？見《道藏靈驗記》。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　劉商，彭城人居長安，擢第歷臺省為郎。性耽道衛，每歎浮榮世宦於己何益？古賢皆填官以求道，多得度世。幸畢婚嫁，不為俗累，豈劣於許遠游哉？遂以病免官，道服束游，及廣陵，遇一道士賣藥，眾中見商目之相異，迺罷藥，據手登酒家樓，談秦漢問事如目睹。商師敬之，及暮，下樓，閃然不見。明日，訪諸城街，劇談歡醉，出小藥囊，贈商，戲吟日：無事到揚州，相擔上酒樓。藥囊為贈別，千載復何求。別後累求之不得，囊中得藥九粒，依訣服之，頓覺神爽不飢，身輕醒然。迺過江隱於</span><span lang="EN-US" style="font-family:&quot;New MingLiu&quot;;color:maroon">‘</span><span style="font-family: 新細明體; color: maroon">山中，時往來胡父渚，樵者有遇之者，我劉郎中也，而不知其所止。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　溫德成，字韶叟，自稱束蒙子，三山長樂人。與晦庵象山諸先生游，住持玉晨觀三十年，立道藏，初受度於昊興計籌山之昇元觀。喜泰問歸主昇元。嘉定丙子四月示化，年七十二，葬武康縣蛟池之西。復十五年庚寅歲，一日乘肩輿過山中八卦臺，守庵見而疑，且曰：往束嶽檢校江東齋醮文籍，因經故山。時有雙鶴飛嗚，若相迎導，索筆留詩而去。明日，守庵持其詩質於崇禧管轄包守明。包識為故人溫講師真蹟，大相歎異。昇元令有《東蒙集》，所留詩刊附卷末云。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　金元範，凝神庵道士，性朴野，未嘗聞道法。寶祐元年，浙江潮犯錢唐，不能禁。元範夢茅君喂符訣，令治潮。明日忘之，是夕再夢，如是三夕，迺詣闕自白，劫有司往試其法，比潮怒至，元範飛符厲聲喝退潮勢卻立，自是水不為害。命之道官，賜金帛，皆不顧，惟乞免庵田稅租。時相謝方叔有喝退江潮免稅還之句。送之還山，蓋實錄也，盛稱金真人云。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　楊誌隱，字空靜，鄂州人。年數歲，不告其家隨木筏至江束。稍長，為道士於元符宮。喜讀書，貌甚怪。遇異人啞召雷雨之術。大元初，以其法事世祖皇帝。每被顧問，奏對朴直，不避時忌，上優容之。未幾，乞身還山，奉璽書錄三茅山道教，住持乾元觀。平生夜至子時誦《黃庭經》一遍始眠。白髮被頂，或以雜綵，分小髻。行山澤問，旁若無人。一夕命所與往來者作靈寶齋，盡出所秘書，焚之，明日偃外而逝。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　林大敷，號紫軒，自稱木通，生永嘉，平陽人。玉海蔣宗師游浙束，從入山。至元丙子歲，許宗師度為徒，嗜酒不羈，行步不疾而速，遍游五嶽諸名山，晚就玄洲精舍築壇把茅居之。大德戊戌歲二月十八日，遍辭交舊，言將束歸。明日，坐茅寵中焚香誦《洞經》忽大聲喝去。守庵驚視之，見危坐火光中，經聲不絕。頃之，地無遺骨，空有祥雲。法所謂火解者，眾方歎異，適薛道民者自揚州回，言遇先生于瓜洲，繼數出入人問，附信山中，解去時年六十一。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">茅山誌卷之十六竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">#1</span><span style="font-family:新細明體;color:maroon">足：原本作『之』，據笪本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">#2</span><span style="font-family:新細明體;color:maroon">公：原本缺，據笪本增。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
新細明體;color:maroon">#34567</span><span style="font-family:新細明體;color:maroon">玨：笪本均作『公』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
