<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 24.0pt; font-family: 新細明體; color: maroon">
		歷世真仙體道通鑑</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：歷世真仙體道通鑑。元浮雲山聖毒萬年宮道士趙道一修撰。五十三卷。底本出處：《正統道藏》洞真部記傳類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		歷世真仙體道通鑑卷二十</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>干吉</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　干吉者，琅琊人也</span><span style="font-family:標楷體;color:maroon">一云北海人。</span><span style="font-family:新細明體;color:maroon">先名室，後改名吉。其父祖世有道術，不殺生命，吉精苦有踰於昔人。常遊曲陽流水上，得神書百餘卷，皆赤界白素，青首朱目，號曰太平青領書，時漢成帝河平二年甲午也。蓋吉親授於老君，今道家太平經也。其經以甲乙丙丁戊己庚辛壬癸為部，每部一十七卷。一云吉忽得痼疾，經十餘年，百藥不愈。乃晨焚香，哀告上天，願賜救度。老君感其精誠，乃令仙人帛和為賣藥翁。行市中，授之經，且曰：卿得此書，非但愈疾而已，當得長生，化行天下。吉乃拜受，其疾頓除。老君復降，親授其旨。遂編前經，成一百七十卷。吉得其旨，遂以修身養性，消災治疾，無不驗者。其要曰：夫人之生也，天付之以神，地付之以精，沖和付之以氣。人</span><span style="font-family: 新細明體; color: maroon">能保精愛神護氣，內則致身長生，外則致國太平。又曰：人臣之行，當上愛其君。欲其長生，為人子者當念父母，畏其將老，風化其意，使之入道。常為求索奇方殊術，以奉君親。為人弟子者，當念錄師恩。夫人生於父母，成道德於師，得尊榮於君。每念君父師將老，無以復之，或行學，更事賢明，求奇方異法而資益之，此乃應太古上皇最善忠臣孝子順弟子也。人皆為之，則天下太平矣。有心之人，所作皆善，言行精實，心自克責，灑心易行，感動於上。受天施恩，輒言報謝，精專不怠，得致神仙。其方月：吾字十一名為士，丙午丁巳為祖始，四口治事萬物理，子巾用角治其右。潛龍勿用坎為巳，人得見之壽長久。居天地問活而已，治萬百人仙可待。善理病者勿輕給，樂莫樂於長安市。使人壽若西王母，比若四時周反始，九十字策傳方士。蓋神丹奇藥，可以奉君父師者焉。又出科戒祭酒之法以付吉。吉後奉經行道，分布弟子，置男官女官，廣化人民，四方歸嚮。後孝章皇帝元和二年，老君復降，請責吉曰：吾前授汝道助國扶命，憂念萬兆。而自頃以來，諸男女弟子託吾位號，貪財縱欲，驕倨自大，嫉賢拓才，更相是非，皆不當爾，故來語汝。吉稽首伏地，叩頭百下，曰：唯唯，願太上赦既往之罪，容臣修將來之善。從今日已往，不知當何以救諸男女弟子之譴責？老君曰：汝善聽教，人生雖壽萬年，不持戒律，與老木久石何異？寧一日持戒為道德而死，不忍犯戒而生。持戒者上補天官，尸解昇仙。世人雖為王公，上至帝皇，脫有重罪，無益魂神，可不痛邪？明奉吾戒，以教授之。乃為說一百八十戒。訖，又語吉曰：往古先聖皆從此得道，道本無形，從師得成。道不可廢，師不可輕。吉稽首受命，再拜而謝。吉後寓居會稽，孫策平江束，進襲會稽，見士民皆呼吉為干郎，事之如神，策招吉為客在軍中，將士多疾病，請吉嚶水輒差。策將兵數萬人，欲迎獻帝，討曹公，使吉占風色，每有神驗。將士咸崇仰吉，且先拜吉後朝策。策見將士多在吉所，因怒曰：吾不如干君邪乃收吉，責數吉曰：天久早，水道不通，君不同人憂，安坐船中作鬼態，束吾將士，敗吾部曲，今當相除。即縛吉暴日中，使請雨。若能感天，今日中大雨則相原，不爾加誅。俄而雲興雨霍，江中漂泛。將士共賀吉，策遂殺之。將士涕泣收葬。明日一往視，俄失其尸。策大愴恨，從此常見吉在其前後。後策尋為許真伏客所傷，照鏡見吉在鏡中，策大驚，因拮鏡大叫，胸創裂而死。混元實錄云：吉尚周旋人問百餘年，然後仙去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">道一曰：《</span><span style="font-family:&quot;New MingLiu&quot;;
color:maroon"> </span><span style="font-family: 新細明體; color: maroon">道德經》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		曰：夫佳兵不祥之器，物或惡之，故有道者不處。干吉祖父慕道，而躬自勤苦有瑜前人，乃致身軍旅之中，而、為孫策所殺。雖曰兵解也，然使干吉退藏於密，積行累功，又安知不證飛昇之品乎？後之學仙者，當以處佳兵為深戒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>官嵩</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　宮嵩者，琅都人也。有文才，著書百餘卷。師事如人干士。漢元帝時，嵩隨吉於曲陽泉上，遇天仙授吉青縑朱字太平經十部，吉行之得道，以付嵩。後上此書，書多論陰陽否泰災青之事，有天道地道人道，云：治國者用之，可以長生。此其旨也。嵩服雲母，數百歲有童子之色，後出入紛嶼山仙去矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王道真</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　王道真，漢時人。得道於鬼谷山東古柏臺，常有白雲出於臺中，遠望如百尺樓。道真常乘此雲，遊戲山頂，暮歸臺中，白雲亦斂入此臺中。即荊州北清溪鬼谷山也。或謂此為臺，非也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王玄甫</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　上仙姓王名玄甫，漢代束海人也。師白雲上真得道，一號華陽真人。六月十五月降世，十月十六日上昇，不記是何朝代。後傳道與鍾離覺，即正腸子鍾離權也。所著文辭，隱而不傳世。有詩一章，載混成集，其詩曰：華陽山裹多芝田，華陽山叟復延年。青松巖畔高柯下，白雲堆裹飲飛泉。不寒不熱神蕩蕩，東來西往氣綿綿。三千功行好歸去一休向人問說洞天。大元至元六年正月，褒贈束華紫府少陽帝君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>薊子訓</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　薊子訓，二百餘年顏色不老。曾抱鄰會嬰兒，誤墮地死，兒家即埋之。子訓自外來，抱兒還之。家恐是鬼，子訓掘視所埋，但泥而已。漢時京師貴人莫不虛心欲見，既到京師，公卿以下候之者，座上常數百人，皆為設酒脯，終日不匱。一日太學諸生詣請子訓，子訓以食時發，日中到，未半日行千餘里。往二十三處，諸貴人喜，自謂先詣之。明日相問，各言子訓衣服顏色如一，遠近驚異。後因遲去，遂不知所止。初去之日，惟見白雲騰起數十處，行人於長安東霸城見之與一老公共摩娑銅人，相謂曰：適見鑄此，而已近五百歲矣。見者呼之曰：薊先生小住。並行，視若遲徐，而走馬不及</span><span style="font-family:標楷體;color:maroon">出《後漢書》。</span><span style="font-family: 新細明體; color: maroon">仙傳云：薊子訓，齊人，舉孝廉，除郎中，又為都尉，人莫知其有道，所載他事略同。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王喬</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　王喬者，河東人也。漢明帝為尚書郎，出為葉縣令。漢法：畿內長吏，節朔還朝。喬每月朔旦常自縣詣臺朝帝，怪其來數而不見車騎，密令太史伺望之。言其臨至，輒有雙亮從東南飛來，於是候亮，至舉羅張之，得一隻烏焉。乃詔尚方診視，則四年中所賜尚書官屬履也。每當朝時，葉門下鼓不擊自嗚，聞於京師。後天下玉棺於堂前，吏人推排，終不搖動。喬曰：天帝獨召我邪。乃沐浴服飾，寢其中，蓋便立覆。宿昔葬于城東，自成墳。其夕縣中牛皆流汗喘乏，而人無知者。百姓為之立廟，號葉君祠，吏人析禱無不如應。若有違犯，亦便見禍。或云即古仙人王子喬</span><span style="font-family:標楷體;color:maroon">出《後漢書》，</span><span style="font-family: 新細明體; color: maroon">祠後改雙亮觀，屬汝州。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>壺公</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　壺公，不知何許人也。常賣藥，懸一壺於肆頭。及市罷，跳入壺中。市人莫之見，惟汝南人費長房於樓上觀之。異焉，因往再拜，奉酒脯。公知長房之意其神也。謂曰：子明日更來。長房一日復詣，與俱入壺中，惟見玉堂華麗，旨酒嘉般盈衍其中。共飲畢而出，公曰：我神仙之人，以過見謫。今當去，能相隨乎？樓下有少酒，與卿為別。長房令十人扛之，猶不舉，翕笑以一指提上。視器如一升許，二人終日飲不盡。長房遂欲求道，而顧家人為憂。爺乃斷一青竹，度與長房身齊，使懸之舍。後家人見之，即長房形也，以為縊死，大小驚號，遂殯葬之。長房立其傍，而莫之見也。於是遂隨從，入深山，踐刻棘，於群虎之中留使獨處，長房不恐。又臥於空室，以朽索懸一千斤石於心上，眾蛇共來噴索且斷，長房亦不移。翕還，撫之曰：子可教也。復使食糞</span><span lang="EN-US" style="color:maroon">J</span><span style="font-family: 新細明體; color: maroon">糞中有三蟲，臭穢特甚。長房意惡之，翁曰：子幾得道，恨於此不成，如何？、長房辭歸，翁與一竹杖曰：騎此任所之，則自至矣，可以杖投葛陂中也</span><span style="font-family:標楷體;color:maroon">陂今在豫州新建縣。</span><span style="font-family: 新細明體; color: maroon">又為作一符，曰：以此主地上鬼神。長房垂杖，須臾來歸。自謂去家適經旬日，而已十餘年矣。即以杖投葛陂，觀視則龍也。家人謂其久死，不信之，長房曰：往日所葬，竹杖爾。乃發塚剖棺，杖猶存焉。遂能醫療眾病，鞭笞百鬼，至驅使社公。或在坐獨自患怒，人問其故，曰：吾責鬼魅之犯法者爾。又嘗坐客而使至宛市鮮，須臾還，乃飯。或一日之間，人見其在千里之外者數處焉。後失符，為鬼所殺</span><span style="font-family:標楷體;color:maroon">出《後漢書》。</span><span style="font-family: 新細明體; color: maroon">道傳云：汝南歲歲常有魅偽作太守章服，詣府門槌鼓者，郡中患之。時魅適來，而逢長房為謁府君，惶懼不得退，便前解衣，扣頭乞活。長房呵之云：便於中庭正汝故形。即成老鼇，大如車輪，頸長一丈。長房付其一札以劫葛陂君，魅即扣頭流涕，持札植於陂邊，以頸繞之而死。後束海君來謁葛陂君，因淫其夫人，於是長房劫繫之三年，而東海大旱。長房至海上，見其人請雨，乃謂之曰：束海君有罪，吾前繫於葛陂。今出之，使作雨也。於是雨立霪。長房曾與人共行，見一書生黃巾被裘，無鞍騎馬，下而扣頭，長房曰：還他馬，赦汝罪。問其故，長房曰：此狸也，盜社公馬爾。長房又能縮地脈，數千里牽至前，宛然具足。昊均《續齊諧志》云：汝南桓！景從費長房學，長房謂曰：九月九日汝家當有災，急令家人縫絳囊，盛茱萸繫臂上，登高飲菊花酒，此禍乃消。景從其言，舉家登山。夕還，見雞犬一時暴死。今人九月九日登高，蓋本是也。今建寧府有登高山存焉。《丹臺錄》云：壺公姓謝名元一。又興化軍有壺公山，昔有人遇壺公引至山頂，見官闕樓殿，曰：此壺中日月也。又有壺公廟存焉。一云蔡州懸壺觀，即費長房舊隱，有懸壺樹。信州靈陽觀，亦云費長房竹杖化龍處，未知其故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>華陀</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　華陀字元化，漢時沛國譙人。通數經，曉養性之術，年且百歲，而猶有壯容</span><span lang="EN-US" style="font-family:&quot;New MingLiu&quot;;color:maroon">j</span><span style="font-family: 新細明體; color: maroon">時人以為仙，沛相陳珪舉孝廉，太尉黃瑰辟，皆不就。精於方藥，處劑不過數種，心識分銖，不假稱量，針灸不過數處。若疾結於內，針藥所不能及者，乃令以酒服麻沸散。既醉無所覺，因割破腹背抽割。積聚若在腸胃，則斷截漢洗，除去疾穢而縫合，付以神膏，四五日創愈，一月之問皆平復。廣陵昊普、彭城樊阿，皆從他學，並依準他療，多所全濟。</span><span style="font-family:標楷體;color:maroon">出《後漢書》。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>青谷先生</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　青谷先生者，不知何許人也。常修行九息服氣之道，後合爐火大丹，服之得道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉文饒</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉文饒者，弘農劉寬也。少好道，曾舉漢方正，稍遷南陽太守，視民如子，怒不形顏，口不疾言，行陰德拯寒困，萬民悅而附之如父母焉。後為司徒太尉。上賜酒，伏地睡，詔問，故乃答曰：臣任重責大，恆憂心如醉。旦使奴至市買菜，而奴盜用錢飲酒晏，乃還臥於閤內，又不得菜。既醒，乃罵之為死狗。罵畢，即束帶來入。恐奴從後自殺，所以慮之，不覺忽然睡爾，願見哀恕寬。用心仁愛，觸類如此矣。年七十三，一日一遇青谷先生降之於寢室，授其杖解法。去入太華山，行九息服氣。及授以爐火丹方，修之道成。今在洞中作童初府帥上侯，主始學道者。</span><span style="font-family:標楷體;color:maroon">出《真誥》注云：劉寬字文饒，弘農華陰人。父名崎，順帝時為司徒。寬為人謹厚常行。有人失牛，乃就寬車中認之，寬無言，解駕牛與之，步歸。頃有誌者得牛而送還，慚懼，寬乃謝遣之。桓帝延禧八年為南陽太守，恆用蒲鞭。靈帝嘉平五年為太尉，嘗於御座前被酒睡伏，帝問：太尉醉邪？寬仰答：臣不敢醉，但任重責大，憂心如醉。又嘗有客來詣寬，寬遣奴市酒，遷久大醉而還。客罵為畜產。為辱孰甚，故吾懼其死耳。後封逮卿侯，六百戶。中平二年亡，年六十六，贈車騎將軍，時進謐曰昭討侯。子松嗣。案此說復為同異，故詳載之。<span lang="EN-US"><br>
		</span></span><span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">道一曰：劉文饒仕於漢朝，視民如子，蓋道德之發越於外也。觀其為政，怒不形顏，口不疾言，好行陰德，拯濟寒困，真可為萬世隱朝市而修仙者之標表。大抵積功累行，亦在玆也。《道德經》曰：聖人無常心，以百姓心為心。善者吾善之，不善者吾亦善之，德善。豈非劉文饒之謂乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>趙威怕</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　趙威伯，東郡人也。少好道，受業於那鄧張先生。晚在中嶽，授玉佩金鐺經於范丘林，乃是漢樓船將軍衛行道婦也，學道得仙，遂授行抱日月之道，服九靈明鏡之華。得道，來入華陽內，為保命丞。《河圖》云</span><span lang="EN-US" style="font-family:&quot;New MingLiu&quot;;color:maroon">…</span><span style="font-family: 新細明體; color: maroon">昊楚多有得見太平者，語人云：此語不虛，此驗不久。其所存明鏡，非世問常法。又善嘯聲，若衝風之擊長林，眾烏之群嗚。時在天市壇上長嘯呼風，須臾雲翔其上，或冥霧四合，零雨其濛。保命有四丞，威伯主仙籍，并記學道者，并暴雨水靈芝草。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>樂長治</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　樂長治，東卿司命君鄉里人也。仕漢桓帝，至中書侍郎。後師中嶽李先生，受步七元法。修之得道，入華陽內為保命丞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉根</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉根，穎川人。能令見鬼，隱於嵩山。穎川太守杜新聞之，以為妖訛，召至郡。新謂根曰：君有何能，而常惑眾。根曰：僕能令人見鬼。新百：今即試看，若無鬼，汝當見誅。於是根左顧而笑，須臾，新之亡父母悉反縛於伊前，鬼乃責曰：汝為人子，不能光益我，因何累及亡人？仍語新曰：可急謝過於劉先生。新乃泣涕扣頭謝根。俄頃根與鬼俱不見，莫知所之。不日，新亦卒。或云：劉根常服棗核中仁，百邪疾不復干，後漢時人。皮日休與毛公泉詩云：劉根昔成道，玆塢四百年。氈氈被其體，號為綠毛仙。因思清泠汲，鑿彼窄嶺巔。五色既煉矣，一勺方鏗然。既用文武火，俄窮雌雄篇。赤盥撲紅霧，日華飛素煙。服之生羽翼，倏爾沖玄天。真隱尚有邇，厥祀將近千。我來討靈勝，到此期終焉。滴若破竇爭，蘚深餘梵圓。澄如玉髓潔，泛若金精鮮。顏色半帶乳，氣味全和鉛。飲之融痞賽，濯之神俱攣。有時飯者觸，倏忽風雷顛。素粳絲不短，越罌腹甚便。汲時月液動，擔處水漿旋。大獻大司諫，置之鈴閣前。清如介潔性，滌此掃蕩權。炙背野人興，亦思侯伯憐。也知飲水苦，願受一缺泉。《南嶽總勝集》云：劉根先生修大洞帝乙之道，遊宦四方，為政有德。晚歸南嶽之束峰，煉真朝斗，服氣祭神而玄化。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉偉道</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　中山劉偉道，漢時人。學仙在蟠塚山，積十二年。仙人試之，以石重十萬斤，一白髮擊垂之，使偉道外其下。偉道心安體悅，了無憂怖，臥在其下。十二年仙人數試之，無所不至，遂賜神丹，白日昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>夏馥</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　夏馥字子冷，陳留人也。少好道，常服木和雲母。後入昊山，從赤須先生授煉魂法。又遇桐柏真人，授之黃水雲漿法，行之得道。馥少時被公府辟召，懸辟書於桑樹乃去，其高邁如此。道成，為明晨侍郎。</span><span style="font-family:標楷體;color:maroon">《後漢》及《高士傳》並云：陳留圉人，少為書生，桓帝時舉直言不就。性質直，不同時黨<span lang="EN-US">J</span>為閱人所疾，陷於黨錮之限。避難，剪鬚髮變形，逃林濾山中，為人治作。後還家，杜門不出，不與人相見。黨禁未解而亡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>范幼沖</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　范幼沖，遼西人也。曾為漢尚書郎，善解地理。受胎化易形之道，常旦旦存青白赤三氣各如艇，從東方日下直入口中，抱之九十過，自飽便止。行之十年，身中自有三色之氣，遂得神仙。此高元君太素內景法。《真誥》云：范監者即其人也，昔得為童初。監今在華陽中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>鍾離簡</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　鍾離簡，後漢人。為郎中，與弟權俱入華山三峰得道。後道備，白日昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">歷世真仙體道通鑑卷之二十竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>