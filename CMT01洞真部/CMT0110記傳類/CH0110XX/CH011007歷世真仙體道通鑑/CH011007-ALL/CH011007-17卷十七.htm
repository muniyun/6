<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 24.0pt; font-family: 新細明體; color: maroon">
		歷世真仙體道通鑑</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：歷世真仙體道通鑑。元浮雲山聖毒萬年宮道士趙道一修撰。五十三卷。底本出處：《正統道藏》洞真部記傳類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		歷世真仙體道通鑑卷之十七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>馮良</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　馮良，南陽冠軍軍人。少作縣吏，年＝一十為尉從佐迎督郵。自恥無志，因毀車轄，裂敗衣績，遂去。從師受詩傳禮易，復學道術占候。家中謂已死</span><span lang="EN-US" style="font-family:&quot;New MingLiu&quot;;color:maroon">j</span><span style="font-family: 新細明體; color: maroon">十五年乃還。整修志節，抗操嚴恪。州郡禮辟不就，詔特徵賢良高第，半道委之還家。時三公爭讓位於良，遂不降就。年六十七，乃棄世，東渡入山，今在鹿邇洞中。</span><span style="font-family:標楷體;color:maroon">後漢安帝時人也。《漢書》所載，事亦略同。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>郎宗</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　郎宗者，字仲綏，北海安丘人。少仕宦，為昊縣令。學精道術，占候風氣。後一旦有暴風經窗問，占知京師大火燒大夏門，遣人往參，果爾。諸公聞之，以博士徵宗。宗恥以占事就，夜解印綬，負岌遁去。居華山下，服胡麻丸，得道，今在茅山鹿邇洞中。</span><span style="font-family:標楷體;color:maroon">《後漢書》載郎宗事云：理京房易，善星算風角六日七分，能望氣占候吉凶，常賣卜自奉。安帝徵對策，為諸儒表。後拜昊令。時卒有暴風，宗占知京師當有大火，記識歲月，遣人參候，果如其言，諸公聞而表上，以博士徵之。宗恥以占驗見知，徵書到，乃懸印綬於縣庭而遁去，遂終身不仕。子顫字稚元，傳父業，研精，學徒常數百人。順帝陽嘉二年，徵詣闕，上書十一事，拜郎中。還家，後為同縣孫禮所害。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>淳于斟</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　淳于斟字叔顯，會稽上虞人。漢桓帝時，作徐州縣令。</span><span lang="EN-US" style="font-family:&quot;New MingLiu&quot;;color:maroon">·</span><span style="font-family: 新細明體; color: maroon">靈帝時，大將軍辟緣。少好道，明術數，服食胡麻、黃精餌。後入昊烏目山中隱居，遇仙人慧車子，授以虹景丹經。修行得道，今在洞中定錄府為典柄執法郎。</span><span style="font-family:標楷體;color:maroon">《易·參同契》云：桓帝時上虞淳于叔通受衛於徐從事，仰觀乾象以處災異，數有效驗。以知桁，故郡舉方士，遷洛陽市長。如此亦為小異，昊無烏目山。二婁及昊興並有天目山，或即是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>桃俊</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　桃俊字翁仲，系錢塘人。少為郡幹佐，末負岌到大學受業，明經術災異，晚為交趾太守。漢末，棄世入增城山中學道，遇東郭幼平。幼平，秦時人，久隱增城得道者也。幼平教俊服九精煉氣輔星在心之術，俊修之道成，今在洞中，兼北河司命，主水官之考罰。此位雖隸定錄，其實受事於束宮中節度。</span><span style="font-family:標楷體;color:maroon">《漢書》無此事。今冢在錢塘臨平，墳壇歷然，苗裔猶存。鄉近時聞鼙角之響，故人不敢侵毀之，皆知呼為桃司命冢。錢塘杜徵士事京產，先典隱居，共有詩詠以贊述斯德，別在集中。幼平亦無所顯云。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉斕</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉斕字子翔，穎川人。少好道德，而家世大富，常周窮困為事，好行陰德密惠。陳留張季札當弔師，喪車敗牛，困朔於汝南界。逢之與語，不示名字，即推車牛與乘之，恤死救窮非一人矣。後都長安，斕舉計緣。到都，帝嘉其心，拜郎中，遷陳&#65344;留太守。出長安五百里中，斂死恤窮，損己分人。行達陽平，遂遇馬皇先生告斕曰：子仁心感天，陰德神鬼。太上將嘉子之用情矣，使我來擔汝以長生之道。吾仙官也，爾乃能隨我去不？斕於是扣頭自搏，曰：少好長生，幸遇神仙，乞願侍給。馬皇先生因將斕入桐柏山中，授以隱地八術，服五星之華法。今度名東華，來在洞中，為定錄右理中監。</span><span style="font-family:標楷體;color:maroon">《漢書》云：朔字子翔，親陰人。家世豐富，常能周施，不以為惠。曾行汝南界中，有陳留張季札，遠赴師喪，遇寒冰車敵<span lang="EN-US">j</span>頓需道路。斕見而謂曰：君慎終赴義，行宜速達。即下車與之，不告姓名，策馬而去。季札意其子翔也。後故到領陰，還所假乘，朔閉門辭行，不與相見。常守志臥疾，不屈聘命。河南神□口郡引為功曹。彼黃巾賊起，朔救急乏絕，資其食者數百人。鄉族死亡則為殯殮，鰥寡則助其妻娶。獻帝遷都西京，舉上計緣。爾時道路寇阻，翔夜行晝伏，乃到長安。上寡其忠勤，拜議郎，遷陳留太守。朔又散珍寶，唯餘車馬，自載東歸。出關數百里，見士大夫病死道傍，仍又以馬易棺；脫衣數之。又逢知故飢困於路，不忍委去，因殺所駕牛以救其乏。眾人止之，朔曰：視沒不救，非志士也。遂俱餓死。此說大同小異，故備載之論。朔字子翔，於字例相得，而朔義亦是相當，但未詳孰正。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">呂子華</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">呂子</span><span lang="EN-US" style="font-family:&quot;New MingLiu&quot;;color:maroon">·</span><span style="font-family: 新細明體; color: maroon">華者，山陽人也。陰君弟子，已服虹丹之液，而未讀內經，來從束卿受太霄隱書而誦之二常以幽隱方臺為樂，不願造于仙位也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">蔡天生</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">蔡天生者，上谷人也。小為嘯父賣雜香於野外，以自業贍。情性仁篤，口不言惡。道逢河北少女從天生市香，天生知是異人，再拜上一擔香。少女感之，乃教其朝天帝玉皇之法，遂以獲仙，託形烏杖，隱存方臺。少女今猶往來訪之也。天生師之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">劉平阿</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">劉平阿者，無名姓，不示人也。漢末，為九江平阿長，故以為號。行醫衛有功德，救人疾病如己之病。行遇仙人周正時，授以隱存之道，託形履帽，而來居茅山方臺大茅山之西南有四年山，俗中所謂方山者也。其下有洞宣名日方臺。常服日月晨氣，顏色如玉，似年三十許人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張激子</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張激子者，河南張奉者也，字公先，少時名激子耳。此人亦少發名字，太傅袁陳歎其高操，妻以女。女服飾奢麗，奉不顧貲，無異路人。婦改服，然後成室家也。後棄世．入刻山，遇山圖公子。山圖公子，周哀王時大夫，仙人者也，授激子九雲強梁煉玉法。激子修此得道，今在東華宮，行為太極所署也。或領九宮尚書，與北河侯對，職治水考北河司命。或為禁保侯，亦併共業故也。北河司命亦治在洞天之中，與張激子對局。</span><span style="font-family:標楷體;color:maroon">《魏書》：張範字公儀，河內修武人。祖飲，為漢司徒，父延。太尉袁魄欲以女妻範，範辭不受。性恬靜樂道，徵命不就。後為議郎，參丞相魏武庫事，甚是敬重。好賑救窮乏，家無餘財。以建安十七年卒。弟承字公先，亦知名。以方正拜議郎、諫議郎、諫議大夫、趙郡太守。後隨魏武西征，至長安病亡。此說名字番覆大異，承與奉乃相類而非袁婿。若是範又其字不同，詳按事邊，恐多是兄也。《魏書》王修傳又云：修往來南陽，多止張奉舍。奉舉家病，修營救之。按張範兄弟乃嘗避地往揚州，投袁衛，又非劉表，不應在南陽，二三為疑也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">趙廣信</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">刻小白山中有學道者趙廣信，陽城人。魏末來渡江，入此山，受李法成服氣法，又受師左君守玄中之道、內見五臟徹視法。如此七八十年，周旋郡國。或賣藥出入人間，人莫知也。多來都下，市丹砂作九華丹。丹成一服，太一道君以晉穆帝永和元年六月十七日遣迎。停三日，與山中同志別去，遂乘雲駕龍，白日登天，今在東華海中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　<b>　</b></span><b><span style="font-family: 新細明體; color: maroon">張祖常</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張祖常者，彭城人也。昊時從北來，得入茅山方臺洞。祖常託形墮車而死，故隱身幽館，而修守一之業。師事上黨鮑察者，漢司徒鮑宣五世孫也。察受道於王君。</span><span style="font-family:標楷體;color:maroon">鮑宣，漢司隸校尉，為王莽所害。宣子永，永子昱，昱子某。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">虞翁生</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">狼五山中有學道者虞翁生，會稽人也。昔受仙人介君食日精法，以昊時來隱此山。兼行雲氣迴形之道，精思積久，形體更少如童子。晉穆帝永和元年七月二十三日，東大帝遣迎，即日乘雲昇天，今在陽谷山中。</span><span style="font-family:標楷體;color:maroon">狼五山有海，中對白章岸谷，直呼為狼山。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">朱孺子</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">赤水山中學道者朱孺子，昊末入山，服菊花及木餌。後遇西歸子，授以要言，入室存泥丸法。三十年，遂能致雲雨於洞房中。晉穆帝永和元年八月五日，西王母遣迎，即日乘五色雲車登天，今在積石臺。</span><span style="font-family:標楷體;color:maroon">赤水山云：鄞縣南千里，從稀溪口入三百里，山正赤，周迥五十里，高千餘丈。如此則應是臨海永嘉東北有所謂赤巖者也，許先生所住赤山，一名燒山，即此。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">尹虔子</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">華陰山中有學道者尹虔子、張石生、李方白，並晉武帝時人，受仙人管城子蒸丹餌木法，俱服，得延年健行。又受蘇門周壽陵服丹霞之道，行已五十年，精心內視，不復飲食，體骨輕健，色如童子。以晉穆帝永和元年二月十二日，太一遣迎。以其日乘雲昇天，今在玄洲，受書為高山真人，張石生為東源伯。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">鄭景世</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">廬江潛山中有學道者鄭景世、張重華，並以晉初受仙人孟德然口訣，以入山，行守五臟含日法，兼服胡麻，又服玄丹。久久不復飲食，而身體輕強，及易故形。以晉穆帝永和元年四月十九日，北玄老太一迎以雲轎，白日昇天，今在玄洲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>平仲節</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　括蒼山有學道者平仲節，河中人。以大胡亂中國，時來渡江，入括蒼山，受師宋君存心鏡之道、具百神行洞房事。如此積四十五年中精思，身形更少，體有真氣。晉穆帝永和元年五月一日，中央黃老遣迎，即日乘雲駕龍，白日昇天，今在滄浪雲臺。</span><span style="font-family:標楷體;color:maroon">大胡亂者，劉淵、劉聰時也，石勒為小胡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>吳睦</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　昊睦者，長安人也。少為縣吏，掌局枉剋人民。人民一訟之，法應入死。睦登委叛，遠遁山林。餓經日，行至石室，遇見孫先生在室中隱學，左右種黍及胡麻，室中恆盈食。睦至乞食，經月不去。孫先生知是叛人，初不問之，與食料理及誦經講道，說及禍福。睦聞之，於是心開意悟，因扣頭自搏，列其事源，立身所行，自首事實，求得改往。遂留石室，為先生掃除驅使。經四十年後，先生授其道，俱採藥，服食胡麻。精修經教，得三百二十年，服丹白日昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>郭靜</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　郭靜者，穎川人也。少孤，無父母兄弟，窮苦依棲無所。年十六，縣召為吏。後得罪，仍逃伏，經二月，日不出。遇見鄭先生救度一切，以法勸化之。靜遂隨鄭負擔驅使，經七年不敢懈息，遂受其導引之要，餌服山木、袂苓，壽三百歲。復於天維山，赤松子降，其二人真道，今在大有洞中為真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>范伯慈</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　范伯慈者，桂陽人也。家本士族，而忽得狂邪，因成邪勞病，頓臥將席經年。迎師解事，費用家資漸盡，病故不愈。聞大道清約無所用，於是意變，聞沈敬作道士精進，理病多驗，乃棄俗師之。得五十日，病疾都愈。後遇陸玩之，受真內道。玩之不能入山，伯慈不樂於世，遂辭去，入天目山。服食胡麻，精思十七年，大洞真仙司命君下降，受三十六篇經。得服還丹，白日昇天，今為玄一真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>韓偉遠</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　九疑真人韓偉遠，昔受於中嶽宋德玄。德玄者，周宣時人，服此靈飛六甲得道，能一日行三千里，數變形為烏獸，得玄靈之道，今在嵩高。偉遠久隨之，乃得受法。行之道成，今處九疑山。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉少翁</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　昔有劉少翁，曾數入太華山中，拜禮向山。如此二十年，忽一旦見西嶽丈人，授其仙道。</span><span lang="EN-US" style="color:maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">歷世真仙體道通鑑卷之十七竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>