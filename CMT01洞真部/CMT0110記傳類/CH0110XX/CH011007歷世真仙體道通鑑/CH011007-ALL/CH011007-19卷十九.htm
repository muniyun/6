<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 24.0pt; font-family: 新細明體; color: maroon">
		歷世真仙體道通鑑</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：歷世真仙體道通鑑。元浮雲山聖毒萬年宮道士趙道一修撰。五十三卷。底本出處：《正統道藏》洞真部記傳類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		歷世真仙體道通鑑卷之十九</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王長</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　真人王長，不知何所人也，從張正一真人學。真人往雲錦山，散群弟子，惟王長習天文，通黃老，留侍左右。長遂負書行歌，同真人往雲錦山，日侍真人。服丹戰鬼，積行累功，後於渠亭山，真人一日指長曰：惟爾累世種善，宿有仙骨，可與成就矣。遂盡得真人九鼎之要，白日飛昇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>趙昇</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　真人趙昇號鹿堂子，不知何所人也。始，張正一真人在蜀，昇不遠千里而來，願執弟子禮。真人試以難者七事，而昇終始如一。第七試因取桃，同王長投谷中，見真人坐瓊林寶帳，遂拜授神丹寶經。後事真人功行滿備，白日昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">道一曰：趙昇不遠千里而求師，守一誠而不變，志於道，亡其身，忍辱含垢，堅節礪操，卒能得明師之旨，授參道德之玄微，積行累功，煉形輕舉。觀其志、其與傳先生之穿盤石不殊。後之學仙者，真可為軌範也。道德經曰：強行者有志。其斯之謂夫。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張衡</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　嗣師張衡字靈真，張正一真人長子也</span><span style="font-family:標楷體;color:maroon">一云字子平，頗精元象，學道。繼出，仕漢為隴西刺史，遷侍中。</span><span style="font-family: 新細明體; color: maroon">少博學，隱居不仕，有大名於天下。時帝聞其有道，徵為黃門侍郎，不就。不關世務，吐納不食。於漢靈帝光和二年己未正月二十三日，以真人之法付子。師與妻盧氏得道陽平山，白日飛昇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張魯</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　系師張魯字公期</span><span style="font-family:標楷體;color:maroon">漢書載字公旗</span><span style="font-family: 新細明體; color: maroon">，嗣師長子也。．好道，守真人之法。仕漢，歷典農校尉、安民中郎將、漢中南鄭二郡太守。後隱身學道，以符法治病，致米一斗，疾苦立愈。久之，積米鉅萬。魏王聞之，遣使統兵來討。弟子告師，師曰：慎勿為懼。遂同弟子登嶺而望，見兵馬四合，師以手版畫地成河，怒濤洶湧，下臨不測，兵不得度。使者復統水師至岸，師又以手版畫其河中，輒出一峰，高千餘丈，兵不能進。使者回，具述其事</span><span style="font-family:標楷體;color:maroon">一云：建安中，曹操擅權，將不利於漢室，魯憤力不能討操，遂擁兵據守。後王建伯蜀，封魯為扶義公，正以此也。</span><span style="font-family: 新細明體; color: maroon">魏王遣使追謝，資印綬拜為梁益二州刺史、鎮南將軍，封聞中侯，食邑三萬戶。師固辭不受，謂使者曰：吾修道之士，世慕沖舉。今裂地之封，非所願也，請還印綬，無復再來。後修煉，白日乘龍昇天</span><span style="font-family:標楷體;color:maroon">一云魯於太白南峰解化，葬在褒城縣南。後姜維屯軍蜀西山，與魯相見，在天霧中，良久失之。</span><span style="font-family: 新細明體; color: maroon">師有弟二人，長日衛，次日傀。衛歷招義將軍，好道，於嘉陵飛昇。傀歷南郡太守，棄官學道，久之，白日飛昇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張滋</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　張滋</span><span style="font-family:標楷體;color:maroon">《漢書》名富</span><span style="font-family: 新細明體; color: maroon">字元微，系師長子也。辟丞相緣，給事黃門侍郎，歷漢中太守，封昌亭侯。久之，得道尸解而去。四弟，曰永，日盛，日溢，曰巨。永字齡宗，歷奉車都尉議郎，封樓亭侯，得道尸解。盛字元宗，歷奉車都尉、散騎侍郎，封都亭侯。嘗喟然歎曰：吾先世教法，常以長子傳授，而諸兄皆不娶，可使至此遂無傳乎？西晉永嘉中，夜望大江之束有瑞氣徹天，謂其妻曰：是可成吾丹矣。乃棄官南遊，至鄱陽郡望之，曰：近矣。即山行五日，至一處山嶺，秀麗登無，喜曰：吾得之矣。山頂有真人丹穴井鼇存焉，乃昔日煉丹修養之地，遂就其井穴左右結廬。居一年，盧氏來尋之，遂與同居此山，得一子</span><span style="font-family:標楷體;color:maroon">一云盧氏攙一子自蜀來，處之山下，</span><span style="font-family: 新細明體; color: maroon">居九年，丹成，一日尸解而去，人呼其為龍虎。子孫多居山之束北。溢字立宗，仕歷牙門．將軍、駙馬都尉、討寇將軍、漢中南鄭太守、聞中侯。久之，得道尸解。巨字儒宗，仕歷侍御史、安南正參義陽太守。久之，得道尸解。</span><span style="font-family:標楷體;color:maroon">一云第四弟盛，第五弟溢，第六弟巨，第七弟夢得字文宗，歷諫議大夫。宗正得道尸解。今臨貿白霞觀有大寵山。寵山，世傳天師四代孫煉丹得道處。宋朝陶弼有詩云，羽客朝元地，遺壇古樹中。煉成丹寵在，騎去鶴巢空。印篆從天賜，符書與道通。當時真一氣，松桂夜來風。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張昭成</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張昭成字道融，盛之長子也。學道不懈，每端坐室中，出神數百里外，能馴虎豹。年一百十九歲卒，而尸溫溫如生。既葬，塚上生菌數千。一日，居人見鶴穿墓而出，有彩雲盛之。後開墓視之，唯冠履在焉。</span><span style="font-family:標楷體;color:maroon">一云晉初得道，至成帝咸康年中仙去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張椒</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張椒字德馨，道融長子也。得真人治鬼之法，以真人所授諸階祕錄傳度世人。晉帝累徵不起。得道，百餘歲，告別門弟子，道然而化。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張仲回</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張仲回字德昌，德馨之長子也。傳授父法，能辟穀，日行數百里。後入蜀山不歸，不知所終。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張迥</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張迥字彥超，德昌之長子也。幼年得道，美丰姿，善裁鑒，日列真人諸階品錄，於爭室中嚴奉，六時香火，終身無息。治病驅邪，無不安愈，世人仰之。年九十而卒</span><span style="font-family:標楷體;color:maroon">一云齊太祖召赴闕。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張符</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張符字德信，彥超之長子。好道，傳守真人之法，年九十二歲而卒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張子祥</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張子祥字鱗伯，德信之長子。博覽諸經，究探今古。襲儒衣冠，仕隋，歷洛陽尉。未幾棄官，與妻子退隱龍虎山</span><span style="font-family:標楷體;color:maroon">一云嘗自歎曰：隋雖混一海內，亂將不久。遂羅，不復仕。</span><span style="font-family: 新細明體; color: maroon">從學者數百人，志在修養，顏容益少，常若二十歲人。能吐腹中丹，置掌中骯弄，或夜投器中，光芒穿屋，乃復吞之。久之得道，，年一百二歲</span><span style="font-family:標楷體;color:maroon">一云百二十歲</span><span style="font-family: 新細明體; color: maroon">而卒。舉棺甚輕，葬之夕，墓忽有穴。其塚開，視所存，唯衣服爾。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張通</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　張通</span><span style="font-family:標楷體;color:maroon">一云下字犯宋朝口諱</span><span style="font-family: 新細明體; color: maroon">字仲達，鱗伯之長子。傳守真人之法，常閉戶不出四十年，妻子非時不見。久之得道，年九十七歲而卒。經數月入棺，尸竟不壤。</span><span style="font-family:標楷體;color:maroon">通高順皆犯祖名，未詳其故。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張仲常</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張仲常字德潤，仲達之長子。通覽儒書，亦有神異。唐高宗召至闕，潛歸，歎曰：吾幾落世網。學道於家，傳守真人之法，能分形變化，嘗推甕於室中，與妻茹葷飲酒，夜醉於甕傍，吐其中，經日不壞。年九十八歲卒。</span><span style="font-family:標楷體;color:maroon">一云日埋甕於室中，對妻子茹葷飲酒，夜發甕，皆在甕中，經日不壤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張光</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張光字德昭，德潤之長子，少傳授真人之法，久之棄妻，與次子悟入山修行二十餘載，乃出見其妻，又同處五年。後終於家，年一百二歲。而悟亦能辟穀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張慈正</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張慈正字子明，德昭之長子。博學群書，最精於易，從學者百餘人。久之，學道隱山，與妻子不相見。傳守真人之法，歲以三元傳度諸階祕錄，四方歸之。所積法信，備荒歲以助貧乏之士，亦能，煆煉黃白之法。百餘歲卒於山中，空中有仙樂隱隱焉。</span><span style="font-family:標楷體;color:maroon">一云能以藥點瓦為金銀，鍛成器，投水中，火過而復為瓦。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張高</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　張高字士龍</span><span style="font-family:標楷體;color:maroon">一云字士隆；後避唐玄宗諱改士龍，</span><span style="font-family: 新細明體; color: maroon">子明長子也。學道守真人之法，飲酒至一石而不醉。唐明皇召見于京師，置壇受錄，降賜金帛，仍免租稅，冊封漢祖天師之號。肅宗降香建醮，親灑宸翰以贊天師。貞元中，降供養。供養金鍍銀香爐、香合、徘羅梢金帕及黃複器物。年九十一歲卒家。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張應韶</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張應韶字治鳳，士龍之長子。博學經典，後隱山中辟穀，能百日不食。與妻子躬耕，能吹鐵笛，數里外聞之。一日告其子曰：吾世傳真人之教，功及於人多矣。吾今垂年，汝當傳守。言訖，兀然端坐，暝目而化，年九十九。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張順</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　張順字仲孚</span><span style="font-family:標楷體;color:maroon">一云中孚，</span><span style="font-family: 新細明體; color: maroon">治鳳之長子。少事母孝，曰：不孝不忠而欲學道求仙，是猶捨舟楫而涉大川也。仕為本縣貴水尉，後棄官并妻子，結茅以居。年八十七歲，童顏皓齒，不疾而化。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張士元</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張士元字仲良，仲孚之長子。少博習群書，年四十餘始學道。習夜坐，久之能通臂上下，出入如飛。以符法傳人、治病，能種桃李，頃刻而實。時君聞其有道，屢以美官徵之，固辭不起。終於家，年九十二。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張修</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張修字德真，仲良之長子。為人質朴，常衣布素，不喜華飾。與妻耕于野，不與鄉人交通。歲以符法傳人、治病，應時而驗。所得法信，皆施貧士，甘於寂寞，無所貪慕。先二年，自營墳郭，曰：吾二年當去。至期乃沐浴更衣，端坐而化，時年八十五歲。</span><span style="font-family:標楷體;color:maroon">《靈驗記》云：劉遷者，江西大賈。詣十九世天師傳授都功法線，明年卒於金陵，兩夕而蘇，云：冥官所追，忽有金光自天而下，黃衣使者乘空而至，執素簡讀曰：劉遷身佩正一線，名在上天，非地司所籍。大限既足，可延三十年。由是披褐修道，入龍虎山師奉天師焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張諶</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張諶字子堅，德真之長子。博學，為當時通儒，攻草隸。晚年好道，能辟穀</span><span style="font-family:標楷體;color:maroon">一云唐文宗召見，賜官不受而歸。懿宗咸通中，降金建醮。</span><span style="font-family: 新細明體; color: maroon">一日三飲，大醉而化，年一百餘歲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張秉一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張秉一</span><span style="font-family:標楷體;color:maroon">一云彥恭</span><span style="font-family: 新細明體; color: maroon">字溫甫，子堅之長子。母初夢金一作巨龜入腹，覺而有孕。少年學道，能洞窺牆壁外。嘗累千金，遇凶年市穀救施貧乏。年九十二歲，一日語妻曰：吾死後地震則斂而葬之。言訖，乃正坐執簡而化。七日果地震，乃斂而葬焉，體尚溫而不壞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張善</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張善字元長，溫甫之長子。幼不茹葷，長好道，遊歷名山大川，二十年方還。即不出戶，深有內養。年八十七歲而終</span><span style="font-family:標楷體;color:maroon">一云八十一。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張季文</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張季文字仲歸。元長之子。歲以諸階祕線傳度弟子之能修行者，用符水治病立愈。年八十七歲而卒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張正隨</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張正隨字寶神，仲歸長子也。為人質直淳朴，不與俗人交，遇諸途，則趨而避之。歲以傳度法信救施貧乏，雖家貧而不顧。年八十七歲而終，追封真靜先生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張乾曜</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　張乾曜，寶神之長子也。好道，守掌真人之教法</span><span style="font-family:標楷體;
color:maroon">《會要》云：大中祥符八年，召信州道士張乾曜，於京師上清宮置壇，傳錄度人。</span><span style="font-family: 新細明體; color: maroon">宋仁宗聞其有道，天聖八年五月召赴闕，賜澄素先生之號。上問以飛昇之事，沉吟久之，對曰：此非可以輔政教也。上嘉之。又問幾子，對以長子傳道，次業儒。遂以次子見素為將，作監主簿，見素雖仕，而志尤慕道，以衛尉寺丞休官，隱居鄱陽束湖，至今子孫家焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張嗣宗</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張嗣宗，澄素先生之長子。襲真人之教，傳度秘錄。得吐納之法，年七十容貌如童孩，年八十一歲而卒。封虛白先生。</span><span style="font-family:標楷體;color:maroon">《會要》云：至和三年八月，賜號沖靜先生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張象中</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　張象中字拱辰，虛白先生之長子。七歲賜紫，承襲。</span><span style="font-family:標楷體;
color:maroon">一云年十三，穎慧非常，博通經史，尤有道衛。宋仁宗召見，賜坐，咨問道法甚妙，特賜紫衣，親灑宸翰以鎮福庭，復賜束帛金器。自後朝廷寵責薦至師承襲真人之教，終身不怠。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張敦復</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張敦復字延之，拱辰長子。少儒服，有聲場屋，後以嫡子承正一二十八世，丕闡祖風，四方宗之。年五十三而卒，追封葆光先生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張景端</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張景端字子仁，乃二十四代之後，名迪，第五子也。好道，承襲真人之教。年三十一歲</span><span style="font-family:標楷體;color:maroon">一云五十二歲</span><span style="font-family: 新細明體; color: maroon">卒，追封葆真先生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張繼先</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張繼先字遵正，乃二十六代之後。宣教郎、臨川知縣，名處仁，字德玄，第二子也。九歲承襲真人之教。宋徽宗崇寧以來，凡四召至闕，賜號虛靜先生，視秩中散大夫。初，神宗以真人印文陽平治都功印凡六字用崑玉刻之，藏於三清儲祥宮法從庫，將以界有道者。至是，以賜繼先。已而進封真人為正一靜應顯佑真君，仍詔有司就國之束建下院以居之，賜額日崇道。又賜縉錢，修龍虎山上清宮，撥步口莊五萬以飯其眾，改賜上清正一宮額，追封其祖及父先生號，度其祖母陳氏、馮氏，妹葆真皆為道士，建真觀以居之。復用澄素先生例，官其兄紹先假將仕郎，恩責甚厚。先生志在沖淡，引辭以歸。嘗作靜通庵于上清宮後，為心齋坐忘之所，又因祖師雲錦山龍虎丹鼇而修煉焉。瑞彩祥光，昭一耀山谷，有降祥堂、濯鼎池，遺邇猶存。後著心說及大道歌，以貽于世。丁未，年三十六歲，欽宗詔赴闕，至泗州解化。己酉年冬，赴杭州薜門下生日齋。是年大盜入境，先生預告眾而去。至今道倡往還，多見在羅浮、西蜀，隱顯不定云。</span><span style="font-family:標楷體;color:maroon">一云戊申六月，先生與河東張統制自京師回，至泗州吁貽織舟稅亭，小不快，飲湯一杯，便化去，身如蠟色。延昌觀道士請尸安葬，稅官不從，葉葬於官地，張侯實主其事。後張得旨取劉文口起，具言儀真會信州張久中敦武道其事，久中云：是時天師來死於此江，口有仙墓存焉。未幾，有人自歸州來，附天師謝張侯書，乃知不死。復有人見在惠州羅浮者。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張時修</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張時修字朝英，虛白先生之後也。素習儒術，累舉不第，乃恬然靜退，志慕修煉。以虛靜不娶無嗣，眾推承襲。年六十一歲，於龍虎故居解化。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><b><span style="font-family: 新細明體; color: maroon">張守真</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">　　</span><span style="font-family: 新細明體; color: maroon">張守真字遵一，朝英長子也。母昊氏，嘗夢界以仙果，曰：汝食之，生子當主陽平治都功印。生而純素守靜，長而寡慾。宋紹興十年庚申，承襲世教。每歲三元傳度，四方輻奏，除邪誠毒，道化盛行。二十九年二月七日，高宗賜號正應先生。孝宗乾道六年十月十三日，高宗召命。十一月十三日，詔赴德壽宮，館于養魚莊。越三日引見，賜坐，咨訪道法，甚款。十九日，孝宗召見，賜坐，賜金錫齋，退就館舍，錫責頻蕃。十二月十九日，高宗命醮月臺，所檮有異應。越明年，復召見。以上清三洞諸品寶錄，流傳寢久，乃錫金委道錄院鏝木成書，就延祥觀傳度，且命以其版歸，及賜象簡景震劍并手書陰符經以界之。先生既歸林下，鯈然自得，不以世俗介意。每云：嘗收兄虛靜先生書，有川蜀之約，吾將往遊焉。於淳熙三年十月三十日，無疾羽解。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張伯璟</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張伯璟字德瑩，正應先生長子也。儀冠軒偉，豐玉枕，美鬚髯，人皆謂有正一之風。宋孝宗乾道中，侍正應先生赴召，高宗賜坐賜齋，御筆更名景淵。又見南內，宣演道法，甚嘉納焉。越月，高宗命正應大醮月臺，正應以景淵隸其事，每獲殊應，上加錫責併賜象簡以歸。遂掌三元之教符錄，受者尤盛。初，皇子魏王鎮明州，以玉壇召師，相得尤厚。一日遣人薦來邀近，忽謂其徒曰：人問之寵雖至，然吾自有仙期，不可爽矣。遂隱几而化。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張慶先</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張慶先字紹祖，德瑩嫡子也。慶先未生時，德瑩嘗鞠幼弟嗣先為子，既而攝祖教。慶先降世，天姿閑雅，賦性簡默，蓋如列子之居鄭圃，時人無知者。久而聲名方馨，神異煥發，道俗宗嚮，不謀同辭曰：真正一先生之裔也。遂嗚于有司，以宋寧宗嘉泰元年辛酉五月正，襲三十四代之位。三元傳錄，奉香火者雲至。師常以真純自守，儉素居家，慈仁接物。見貧乏寒棲之士，尤加惻隱而蜩濟之。無他嗜好，惟喜飲，而不為酒困。至嘉定二年下元開壇，越七日，有銻袍幅巾之士，神風偉岸，類有道者。眾莫請其所從來，師一見之，開樽下榻，如平生歡。既別，猶附耳語，移時乃去。師自是焚香絕粒，不交人事。家人意其蟬蛻有日，請遺法訣，閥而不言。至是月二十九日晨興，盥櫛如平時，偷然宴坐而逝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張可大</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張可大字子賢，乃正應先生第二子，伯璃之孫，仁靜先生天麟之次子也。初，景淵羽化時，伯璃嘗攝三十四代事。至慶先羽化，嫡子成大幼，天麟復攝行三十五代教法，嘗被宋寧宗召，賜號仁靜先生。未幾，成大早化，遂以可大為慶先後。理宗紹定三年，仁靜仙去，可大年方十三，正承三十五代之教。豐神秀異，性識不凡。四方參受法錄者，動數萬計，道化盛行。端平三年，奉聖旨賜錢，重刊先朝元賜錄板。嘉熙二年，加封正一靜應顯佑真君。助法、嗚山、玉泉、龍井之神，咸加封焉。三年四月，奉聖旨召赴行都，退潮檮雨、禳蝗保邊，咸有感格。七月，召見，賜坐賜齋，賜號觀妙先生。褒嘉甚至，錫責便蕃，仍賜錢重興先朝元賜真懿觀，俾為母子同居之地，錫以土田，免其租賦。御書觀額及真風之殿、紫微之閣以賜，又賜扇一握，親灑宸翰曰：神與道而為一，天與人而相連，苟精守以專密，必駕景而凌姻。先生又為助法、嗚山、玉泉、龍井之神請于朝，咸加封爵。自是簡眷愈隆，時有宣賜，降香建醮無虛歲，每檮輒應。至寶祐二年，復奉聖旨，召赴行在，住持龍翔宮。以親老故辭，準劫，提舉三山符錄兼御前諸宮觀教門公事、主領龍翔宮事，至今遙領。自是既得請，有逍遙物外之志。景定三年，乃以教法授次子宗演，具表奏聞。至四月初十日羽解，上與束宮各有賜賻。至座劍，宣賜尤厚。丞相江萬里為撰碑銘。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">歷世真仙體道通鑑卷之十九竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>