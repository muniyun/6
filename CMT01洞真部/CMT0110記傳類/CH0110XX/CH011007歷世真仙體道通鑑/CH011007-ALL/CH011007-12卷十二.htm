<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 24.0pt; font-family: 新細明體; color: maroon">
		歷世真仙體道通鑑</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：歷世真仙體道通鑑。元浮雲山聖毒萬年宮道士趙道一修撰。五十三卷。底本出處：《正統道藏》洞真部記傳類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		歷世真仙體道通鑑卷之十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉諷</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉諷字偉惠，穎川人也。師季主，服日月精華。得道後歸鄉里，託形杖履而去。《真誥》云：穎川劉偉惠，漢帝時公車司馬劉諷也，事司馬季主為入室弟子。道成，晚歸鄉里，託形杖履，身隱桑樹之下。遺蹟在汝南安成縣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>鮑叔陽</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　鮑叔陽者，廣寧人。漢高帝時，趙王張耳、張敖之大夫也。少好養生，服桂屑，與司馬季主俱在委羽山，師西靈子都，得尸解之道。《真誥》曰：遺蹟在遼束薊城之北山。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉京</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉京者，本漢文帝時侍郎也。從郃鄧張君學道，受餌雲母、朱英方，服之百三十餘歲，視之如三十許人。能知吉凶之期，又能為人祭天益命，或延得十年五年。至魏武帝時，京遊諸弟子家。皇甫隆聞而隨事之，以雲母丸子方教隆。隆合服之，得三百歲，不能盡其道法，故不得度世。又有王公看於京得九子丸，時王公已七十歲，乃服之，御八十妾，生二十兒。騎馬獵行，日二百里，飲酒</span><span lang="EN-US" style="font-family:&quot;New MingLiu&quot;;color:maroon">1</span><span style="font-family: 新細明體; color: maroon">斛不醉，得壽二百歲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉憧</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉儘者，不知何許人也。長大多鬚，垂手下膝。久住武當山，去襄陽五百里，</span><span lang="EN-US" style="font-family:&quot;New MingLiu&quot;;color:maroon">‘</span><span style="font-family: 新細明體; color: maroon">旦發夕至。不見有所修為，頗以藥術救治百姓。能勞而不倦，用藥多自採，所識草石，皆窮於藥性。雍州刺史劉道產忌其臂長，於襄陽錄送京師文帝。每旦檻車載將往山採藥，暮還廷尉。僵後以兩短卷書與獄吏，吏不敢取，憎焚之。一夜失儘，關鑰如故。閒闔門吏行夜，得憎，送廷尉。憎語獄吏云：官尋殺我，殯後幸勿釘棺也。後果被殺。死數日，文帝疑此言，使開棺驗之，果不見尸，但有竹杖爾。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">道一曰：劉憎以臂長而解於兵，以身而殺身也。使劉信知有身則不知有道，知有道則不知有身。惟其不知有身，則得道之妙，身外之身，非一日矣。此其所以被殺之後，開棺惟竹仗也。《道德經》曰：吾所以有大患，為吾有身。及吾無身，吾有何患。學者當深究其旨。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>嚴青</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　嚴青者，會稽人也。居貧，常於山作炭，忽遇一人與青語，青不知其神人也。臨行，以一卷書與青曰：汝骨應得長生，吾以神方授汝。青言：我不識書，當奈何？神人曰：不須讀也，但以潔器盛之，置高處爾。并教青服石髓法。青受之，僑居山中，無他佳器，唯有飲壺，乃用以盛所授書，即便見其左右常有數十人侍之。青船載炭時出山下，此神便為青挽船也，人但見青船自行。又治病救患，但以所授之書到其人家，所病便愈，百姓多尊奉之。青常從弟子家夜歸，都巡夜逢青，呵問何人夜行，青亦厲聲問曰：汝是何人而夜行？都督怒其應對不恭，因叱從兵使收錄犯行人。青復叱其從神曰：皆錄其夜行人。青徑去，而都督及從者數十人，人馬皆不復得去。明旦，行人見都督，問何為住此，都督說事狀如此。行人曰：此必是嚴公也。都督曰：我今不能動，可報吾家，速往叩頭謝青，自說昨實不知是先生，乞得放遣。青乃大聲曰：遣放昨所錄夜行人。都督乃得去。其後夜行者每見行人，皆先問非嚴公乎。青後斷穀不食，一年而入小霍山仙去。今昊會多奉事青為嚴家道，但不復知食藥物以求長生，惟存其祭祀爾。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王谷神</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　王谷神、皮玄耀者，西漢蜀青城山道士。幼而穎悟，不居榮寵，通《老》《莊》《文》《列》，妙於星緯。周遊名山，渡判渚，泛瀟湘，至南嶽，卜庵於金母殿。後修胎息還元，數年道成。束遊</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		群玉，訪九仙。值武帝南巡，見之神氣不群，乃延之，卜隱於西峰。帝厚賜，兼封王為太微先生，皮為太素先生，以上卿禮待之。三年，控碧騾上昇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>太山老父</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　太山老父者，莫知其姓名。漢武帝束巡狩，見老父鋤於道問，頭白光，高數尺，怪而呼問之：老父狀如年五十許人，而面有童子之色，肌體光華，不與俗人同。帝問：有何道術邪？老父答曰：臣年八十五時，衰老垂死，頭白齒落。有道士教臣絕穀服木飲水，并作神枕，枕中有三十二物，其二十四物以象二十四氣，其八物以應八風。臣行之，轉老為少，黑髮更生，齒墮復出，日行三百里。臣今年百八十矣。武帝受其方，賜之金帛。老父得入岱山中去，十年五年，時還鄉里。三百餘年，乃不復還也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>巫炎</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　巫炎者，字子都，北海人也。漢武帝出見子都於渭橋，其頭上鬱鬱有紫氣，高丈餘。帝召而問之：君年幾何，所得何術，而有異氣乎？子都答曰：臣年今已百三十八歲，亦無所得。將行，帝召束方朔相此君有何道衛，朔對曰：此君有陰衛。武帝屏左右而問之，子都對曰：臣昔年二十五時，苦腰脊疼痛，腳冷不能自溫，口中乾苦，舌燥涕出，百節四肢各各疼痛，又足痺不能久立。得此道以來已七十三年，有子三十六人，身體強健，無所疾患，氣力乃如壯時。帝曰：卿不仁，有道而不聞於朕，非忠臣也。子都頓首曰：臣誠知此道為真，然陰陽之事，公中之私，臣子之所難言也。又行之皆逆人情，能為之者少，故不敢以聞。帝曰：勿謝，戲君爾。遂受其法。子都年二百餘歲，服餌水銀，白日昇天，武帝後頓行其法，不能盡用之，然得壽最勝於他帝遠矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>李奉仙</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　李奉仙者，束蜀人。自幼不語，年十八，常欲寒棲以避臭、茹，人問之，曰：知白守黑，道貴昏默。我師南嶽公云：吾周靈王太子吹笙者也，子三生奉道，而所試由功之不著也，今授子朱綱之法，將昇度南宮。吾師浮丘公授予，今付於子，子宜勤焉。若更遲此生；萬劫不度。吾將為南嶽司命侍帝晨，又補桐柏真人。言訖遂隱，漢宣帝詔不起。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>清平吉</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　清平吉，沛國人。漢高皇帝時衛平也，至光武時，容色不老。後尸解去，百餘年復還鄉里，數日問又尸解而去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>黃山君</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　黃山君者，修彭祖之術，年數百歲猶有少容。亦治地仙，不取飛昇。彭祖既去，乃追論其言為《彭祖經》。得《彭祖經》者，便為木中之松柏也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>呂恭</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　呂恭字文敬，少好服食，將一奴一婢於太行山採藥，忽有三人在谷中，因問恭曰：子好長生乎，而乃勤苦艱險如是邪？恭曰：實好長生，而不遇良方，故採服此物，冀有微益也。一人曰：我姓呂字文起。一人曰：我姓孫字文陽。一人曰：我姓李字文上，皆太清太和府仙人也，時來採藥，當以授新學者。公既與同姓，又字吾半，是公命應長生也。若能隨我採藥，語公不死之方。恭即拜曰：有幸得遇神人，但恐間塞多罪，不足教授，若見來救，是更生之願也。即隨仙人去。二日乃授恭秘方一通，因遣恭還，曰：可歸省鄉里。恭即拜辭，仙人語恭曰：公來雖二日，今人問已二百年。恭歸到家，但見空野，無復子孫。乃見鄉里數世後人趙光輔，遂問：呂恭家何在？人轉怪之，曰：君自何來，乃問此久遠之人。吾聞先世傳，有呂恭將一奴一婢入山採藥，不復歸還，以為虎狼所傷爾。經今已二百餘年，君何問乎？呂恭後世孫呂習者，在城束北十里作道士，人多奉事之，推求易得爾。恭承光輔言，往到習家叩門而呼之，奴出問曰：公何來？恭曰：此是吾家也，我昔採藥，隨仙人去，至今二百餘年，今復歸矣。習舉家驚喜，徒胱而出，拜曰：仙人來歸。流涕不能自勝。居久之，乃以神方授習而去。時習已年八十，服之轉轉還少，至二百歲，乃入山去。其子孫世世服此藥，無復老死，皆得仙也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>陳安世</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　陳安世者，京兆人也。為灌叔平客。稟性慈仁，行見烏獸，下道避之，不欲驚動，不踐生蟲，未嘗殺物。年三十，而叔平好道思神，忽有二仙人託為書生，從叔平行遊以觀試之。叔平不覺其是仙人也，久而轉懈息。叔平在內方作美食，二仙人復來詣門，問安世曰：叔平在否？答曰：在。入白叔平，叔平即欲出，其妻止之曰：餓書生輩復欲求腹飽爾，勿與食。於是叔平使安世出言不在，二人曰：汝向言在，今言不在，何也？答曰：大家使我云爾。二人益嘉之以實對，乃相謂曰：叔平勤亦有年，今日值吾二人而反懈息，是其不遇我，幾成而敗之。乃問安世曰：汝好遊戲邪？答曰：不好。又曰：汝好道希仙邪？答曰：好道，然無綠知耳。二人曰：汝審好道，明日早會道北大樹下。安世早往期處，到日西而不見二人，乃起將去，曰：書生定欺我爾。二人已在其耳邊呼曰：安世，汝來何晚邪？答曰：早且來，但不見君爾。二人曰：我端傳汝道，爾頻三期之。而安世輒早至。知其可教，乃以藥兩丸與之，誠曰：汝歸家，勿復飲食，別止一處。安世依誠，二人常往其處。叔平怪之，曰：安世處空室，何得有人語，往復不見，何也？答曰：我獨語爾。叔平見安世不復食，但飲水止息別位，疑非常人，自知失賢，乃歎曰：夫道尊德貴，不在年齒，父母生我，然非師莫能使我長生也，先聞道者則為師矣。乃自執弟子之禮，朝夕拜事安世，為之灑掃。安世道成，白日昇天。臨去，遂以要道傳叔平，後亦得仙也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>靈壽光</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　靈壽光者，扶風人也。年七十餘而得朱英丸方，合而服之，致得其效，轉更少壯，年如二十，時漢獻帝建安元年，光已年二百二十歲，常寄寓於江陵胡田家，無疾而卒。田殯埋之，百餘日人復見在小黃，寄書與田。田得書，掘發棺，之中無所有，釘亦不脫，唯履在棺中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張禮正</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張禮正、始明期二人，昔衡山中學道者。禮正以漢末入山，服黃精，顏色丁壯，常如年四十時。明期以魏末入山，服澤瀉柏實丸，共止巖中，後俱受西城王君傳虹景丹方，從來服此丹已四十年《真誥》云四十三年，中患丹砂之難得，俱出廣州為沙門，是滕含為刺史時也。遂得內外洞徹，眼明身輕，日行五百里。後入九疑山。</span><span style="font-family:標楷體;color:maroon">《真誥》云：又兼守一，亦已三十年。以三月一日東華遣迎，以其日乘雲昇天。今在方諸故室俱為土山下。注云：滕含以永和十年甲寅年為廣州刺史。此得仙乙丑歲十二年，是為前服丹已三十年，猶更出查也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>李根</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　李根，字子源，許昌人也。有趙買者，聞其父祖言傳世見根也。買為兒時便隨事根，至買年八十四，而根年少不老。昔住壽春昊大文家，大文從之學道，作金銀法立成。根能變化，入水火中坐，致行廚能供二十人，皆精細之僎，四方奇異之物，非當地所有也。忽告大文曰：王陵當敗，壽春當陷兵中，不復居，可急徙去。大文竊以語弟，弟無意泄之。王陵聞之，以為妖言惑眾，乃使人收根，欲殺之。根時乃方欲書疏，奄聞外有千餘人圍昊家求根，根語大文父曰：勿勿，但語吾不知，官自來搜之，昨日去矣。大文出戶，還顧窺根，失所在。左右書器物，皆不復見。於是官兵入索困食衣筐之中，無處不褊，不得根。及良久，大文出見，根故在向坐，儼然如故。根語大文曰：王太尉當族誅，卿弟泄語，十日中當卒死。皆果如言。弟子家又有以女給根者，此女知書，根出，行竊取根《素書》一卷。讀之，得根自記其學道經疏，云以漢元封中，學道於某甲。時年計根已七百餘年也。又大文說根兩目童子皆方，按仙經云：八百歲人童子方也。根告諸弟子言：我不得神丹大道之訣，唯得地仙方爾，壽畢天地，然不為下土之士也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>黃敬</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　黃敬字伯嚴，武陵人也。少讀誦經書，仕州為部從事。後棄世學道於霍山八十餘年，復入中嶽。專行服氣斷穀，為吞吐之事，胎息內視，召六甲玉女，吞陰陽符，又思赤星在洞房前，轉大如火周身。至二百歲，轉還少壯。道士王紫陽數往見之，求要言。敬告紫陽曰：吾不修服藥之道，但守自然，蓋地仙耳，何足請問。問新野陰君神丹昇天之法，此真大道之極也，子可從之。人能除遣嗜欲如我者，不可以學我所為也。紫陽固請不止，敬告紫陽曰：大關之中有輔星，想而見之翕習成，赤童在焉指朱庭，指而搖之煉身形。消遣三尸除死名，審能守之可長生，失之不久淪窈冥。紫陽受之，得長生之道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>甘始</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　甘始者，太原人也。善行氣，不飲食。又服天門冬，行房中之事，依容成《玄》《素》之法，更演益之為一卷，用之甚有近效，治病不用針灸湯藥。在世百餘歲，乃入王屋山仙去也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>黃子陽</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　黃子陽，後魏人，知長生之妙。學道，在博落山中九十餘年，但食桃皮，飲石中黃水。司馬季主以導仙八方與之，遂能度世。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>河上公</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　河上公，莫知其姓名也，亦號河上丈人。漢文帝時，結草為廬，于河之濱，常讀老子《道德經》，文帝好老子之言，詔命諸王公大臣州牧二千石皆令誦之，有所不解者數句，時天下莫能通者。聞侍郎裴楷說河上公讀《老子》，乃遣使資所不了義問之，公曰：道尊德貴，非可逼問也。文帝即駕從詣之，帝曰：普天之下</span><span lang="EN-US" style="font-family:&quot;New MingLiu&quot;;color:maroon">·</span><span style="font-family: 新細明體; color: maroon">莫非王土，率土之濱莫非王臣，域中四大，王居其一也。子雖有道，猶朕民也，不能自屈，何乃高乎？朕足使人富貴貧賤。須臾河上公即批掌坐躍，冉冉在虛空中，如雲之升，去地百餘丈，而止於玄虛。良久，倪而答曰：今上不至天，中不累人，下不居地，何民之有，陛下焉能使予富貴貧賤乎？帝乃悟，知是神人。方下輦，稽首禮謝曰：朕以不德，忝統先業，才不任大，憂於不堪。雖治世事，而心敬道德，直以暗昧，多所不了，惟蒙道君宏愍，有以濟之，則幽夕睹太陽之光曜。河上公即授素書《老子章句》二卷，謂帝曰：熟研此，則所疑自解。予註是經以來，七千餘年凡傳三人，連子四矣，勿傳非人。文帝跪受經，言畢失所在。一云起霧而去。今有河上公廟在陝府之北，并文帝望仙臺遺邊存焉。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">道一曰：河上公結廬於河上，淡然不謀，泊然無為，其出有入無，隱顯聖凡，非一日矣。《道德經》曰：道之尊，德之貴，夫莫之爵而常自然。是誠河上公也。一日一漢文帝聞其有道，親駕詣之，河上公乃授素書老子章句二卷。厥後文帝以恭儉化天下，後世議者謂漢文帝有三代之風，豈非河上公道德之化邪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">歷世真仙體道通鑑卷之十二竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>