<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 24.0pt; font-family: 新細明體; color: maroon">
		歷世真仙體道通鑑</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：歷世真仙體道通鑑。元浮雲山聖毒萬年宮道士趙道一修撰。五十三卷。底本出處：《正統道藏》洞真部記傳類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		歷世真仙體道通鑑卷之四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>天真皇人</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　天真皇人，不知其得道之始，然是前劫修真極道之人也。身長九尺，玄毛被體，皆長尺餘。黃帝時在峨呢絕陰之下，蒼玉為屋，黃金為座，張華羅幡，然百和香。侍者仙童玉女，座賓三人，皆稱泰清仙王。黃帝再拜問道，授以五牙三一之文，又在峨媚山以《太上靈寶度人經》授黃帝，又授帝譽於牧德之臺。一云蜀岷山江北有慈母山，天真皇人修煉之所。山有龍池，池中有金銀銅鐵魚，各從其色，得食者味同乾薑，服之可以長生，謂之肉芝。龍池一在山中，一在空中，澄潔如鏡，纖芥不汙。或乾條槁葉飛墮其上，即有五色凡驚銜去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>白石生</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　白石生者，中黃丈人之弟子也，至彭祖時已二千餘歲矣。不肯修昇仙之道，但取於不死而已。不失人間之樂，所行者正以金液之藥為上也。初，患家貧身賤，不能得藥，乃養猜牧羊十數年，約依節用，致貨萬金，乃買藥服之。常煮白石為糧，因就白石山居，時人號白石生。亦時食脯飲酒，亦時穀食，日能行三四百里，視之色如三十許人。性好朝拜存神，又好讀仙經及太素傳。彭祖問之：何以不食藥昇天乎？答曰：天上無復能樂於此問也，但莫能使老死爾，天上多有至尊，相奉事更苦於人問爾。故時人號白石生為隱遲仙人，以其不汲汲於昇天，為仙官而不求聞達故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王倪</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　上古神仙王倪君，即老君弟子也。得道於羲、農之問。黃帝遇之，以傳道要。歷少昊、顓頊世，常遊人問。帝譽以前為齧缺師，行飛步之道。堯舜之時猶有見者，後一旦昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>洪崖先生</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　洪崖先生者，或日黃帝之臣伶倫也，得道仙去，姓張氏。或曰帝堯時已三千歲矣。漢武帝時，有衛度世者入華山尋其父叔卿，叔卿在絕岩中與數人博戲於石上，問之為誰，曰：洪崖先生、許由、巢父、大低公、飛黃子、王子晉、薛容也。束漢時班孟堅作《西京賦》云：洪崖立而指麾，紛羽毛之纖欐。是先生為眾仙之長久矣。陶弘景《真誥》云：洪崖先生今為青城洞真，故青城山今亦有洪崖。郭景純《游仙詩》云：左抱浮丘袂，右拍洪崖肩。又云：垣娥揚妙音，洪崖頷下頤。蓋先生當此時與姐娥、浮丘之徒，學仙者尚皆可得而見也。洪崖山在豫章之西山，是先生隱焉。隋文帝開皇九年，改豫章郡為洪州，以先生所居山名之。今洪井在伏龍山北岩，左右石崖，陡起峻絕，春夏飛湍奔注，洪洪如雷，入井則陡殺，餘流為小谿，注鸞陂。有古壇臨井上，相傳為先生煉丹處。歲旱禱焉，有赤蛇浮水面，雨為立霪。井北一里許，於石磧上得五春臼，色握如丹，各圓深二尺餘，相傳為先生搗藥處。土人云：每歲端午日未明，或聞搗藥聲，樵夫往往遇其餘滓。井南二里許為巒岡，四周有水，即鸞陂是也。相傳鸞岡為先生乘鸞所憩處，岡側舊有鸞山觀，司馬天師《五嶽朝儀》云：青城山洞周回二千里，昔洪崖先生服琅訐之花而隱，代為青城真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>展上公</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　展上公者，高辛時仙人也。學道於伏龍，地乃值李彌滿。上公得道，今為九官內右司保。常向諸仙人云：昔在華陽下食白李美，憶之未久，忽已三千歲矣。郭四朝後於其處種五果，又此地可種奈，所謂福鄉之奈，可以除災癘。《玉匱記》云：銜珠山俗呼獨女山也，仙人展上公昇天後，云昔在華陽下食白李，倏忽三千年矣。有碧素，茅君監植，白李溪在小茅山北。《真誥注》云：諸歷檢課謂堯元年戊戌至齊之己卯歲，二千八百三年。高辛即堯父，說此語時又應在晉世，而已云三千年，即是堯至今不啻二千八百年。外曆容或不定，如此丁亥之數不將已過平。考《汲塚紀年》，正二千六百四十三年，彌復大懸也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>何侯</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　何侯者，堯時隱蒼梧山，慕長生，三百餘口耕耘。舜南狩，止何侯家，天帝五老來謂舜曰：昇舉有期。翌日，五帝下迎舜白日昇天。至夏禹時，五帝以藥一器與何侯，使投酒中，一家三百餘口飲不竭，以餘酒灑屋宇，拔宅上昇天，位為太極仙人。今疑山有何侯廟，在舜廟側。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>文子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　文子姓辛名鉼，一名計然，葵丘濮土人。其先晉公子也，學道於老君。周（一本作楚）平王問於文子曰：聞子得道於老聰，今賢人雖有道，而遭淫亂之世，以一人之權而欲化久亂之民，其庸能乎？文子對曰：道德匡邪以為正，振亂以為治，化淫敗以為樸淳，使德復生，天下安寧，要在一人。故積德成王，積怨成亡。堯舜以是昌，桀紂以是亡。平王用其言而天下治。後南遊昊越，范蠡師之。越欲伐昊，范蠡諫曰：臣聞之師曰：兵，凶器；戰，逆德；爭者，事之末也。陰謀逆德，好用凶器，試身於所末，不可。勾踐不聽，敗於夫椒。後位以上大夫，弗就，隱昊興餘英禺山，相傳以為登雲而昇。按《寰宇記》、《昊興志》俱載：餘英束南三十里有計籌山，越大夫計然嘗登此山籌度地形，因名焉。今山陽白石頂通玄觀，乃故隱處也。其紫雲關、昇元觀，即古常清觀，宋孝宗乾道間改賜今額，山之半有日登雲石者在。唐明皇追號為通玄真人，其著書號《通玄真經》。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>亢倉子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　亢倉子者，姓庚桑，名楚，陳人也。得老君之道，能以耳視而目聽。叔孫告魯君，聞之大驚，使上卿厚禮以致之。亢倉子至，魯君卑辭請問，亢倉子曰：傳之者妄也，我能視聽不用耳目，而不能易耳目之用。魯君曰：增異矣，其道奈何？亢倉子曰：體合於心，心合於氣，氣合於無，其有介然之有，唯然之音，雖遠在八荒之外，近在眉睫之問，我必知之。乃不知我七孔四肢之所覺，心腹六府之所知，其自知而已矣。魯君大說。一云居畏壘之山，其臣之畫然知者去之，其妾之絮然仁者遠之。擁腫之與居，鞅掌之為使。居六年。畏壘大禳。後遊昊興，隱毗陵盂峰道成仙去。後有漢張道陵，唐張果老相繼隱脩，因號張公壇福地。建洞靈觀，宋改大甲萬壽宮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>浮丘公</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　李浮丘伯世號浮丘公，居嵩山脩道，白日飛昇。嘗作《原道歌》云：虎伏龍亦藏，龍藏先伏虎。但畢河車功，不用隄防拒。諸子學飛仙，狂迷不得住。左右得君臣，四物相念護。乾坤法象成，自有真人顧。又以《相鶴經》授王子晉，崔文子學道於子晉，得其文，藏嵩山石室。淮南公採藥得之，遂傳於世。《相鶴經》云：鶴者陽烏也，而遊於陰。因金氣，乘火精，以自養。金數九，火數七，故七年小變，十六年大變，百六十年變止，千六百年形體尚潔，故其色白，聲聞於天。故頭赤，食於水；故喙長，軒於前；故後指短，柄於陸；故足高而尾凋，翔於雲；故毛豐而肉疏，大喉以吐。故脩頸以納新，故天壽不可量。所以體無青黃二色者，木土之氣內養故不表於外，是以行必依洲渚，止必集林木，蓋羽族之宗長，仙人之麒驥也。鶴之上相，瘦頭朱頂，露眼黑睛，高鼻短喙，骰故解切頰骷德宅切耳長頸，煉身鸞膺，鳳翼雀毛，龜背鼇腹，軒前垂後，高頸初節，洪髒纖指，此相之備者也。嗚則聞于天，飛則一舉千里。鶴二年落子毛，易黑點，三年產伏。復七年羽翮具，復七年飛薄雲漢，復七年舞應節，復七年晝夜十二時嗚中律。復七年不食生物，大毛落，茸毛生，乃潔白如雪，或純黑，泥水不能汙。復百六十年，雌雄相視而孕。一千六百年，飲而不食，胎化產鸞鳳，同為旱。聖人在位，則與鳳凰翔于甸。今湖北澧州有獨浮山，《圖經》云：昔浮丘子修真於此山。今有石室存焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>宋來子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　宋來子，楚莊公時市長。宋來子常灑掃一市，久之，時有乞食公，入市經日，乞歌曰：天庭發雙華，山源彰陰邪，清晨按天馬，來詣太真家。常歌此句乞食，一市人無解歌者，獨來子忽悟，疑是仙人，然未能解其歌耳。遂乃師此乞食公，棄官追逐積十三年，此公遂授以中仙之道。來子今在中嶽。乞食公者，西嶽真人馮延壽，周宣王時史官也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>沈羲</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　沈羲者，昊郡人也。學道於蜀中，但能消災除病，救濟百姓。百姓服藥，功德感天，天神識之。周赦王十年丙辰，老君遣使召隱士沈羲。羲一日與妻賈氏共載，詣子婦卓孔寧家，道逢龍車、虎車、白鹿車各一乘，從騎數十人，皆朱衣，仗矛帶劍，輝赫滿道。問羲曰：君是道士沈羲否？羲愕然，答曰：是也。騎曰：羲有功於民，心不忘道，從生以來，履行無過，受命不長，壽將盡矣，黃老今遣仙官相迎之。侍郎薄延，白鹿車是也；度世君司馬生，青龍車是也；送迎使者徐福，白虎車是也。須臾三仙羽衣持節，以白玉冊、青玉界、丹玉字授羲碧落侍郎。羲不能讀，遂載昇天。爾時道間耕鋤人共見之。須臾大霧，霧解、失其所在，但見羲所乘車牛在田中食苗。或有識是車牛以語羲家，子弟數百人恐是邪魅將羲入山谷問，乃將數百人分布於百里之問求之，不得。至後漢殤帝延平元年丙午，凡四百一十二年，乃還鄉里。推求得數才世孫名懷喜，懷喜曰：聞先世相傳有祖仙人，仙人今來，留數十日，說初上天時，不見天帝，惟謁老君。老君束向坐，宮殿鬱鬱，有如雲氣，五色玄黃，不可名字。侍從數百，多女少男。庭中有珠玉之樹，眾芝叢土，龍虎辟邪。遊戲其問，但聞琅琅如銅鐵聲，不可知測。四壁炤炤有符書著之，老君身形長可丈，身體有光，不可正視。老君令玉女持金案玉杯盛藥賜羲，曰：此是神丹，飲者不死。夫妻各得一刀圭，告言飲畢，復賜棗二枚，大如雞子。復以符一道及仙方一道賜羲，令且還人問救治百姓之疾苦者。若欲昇上界，書此符懸之竿杪，仙吏當迎汝也。語已，羲奄忽如睡，已在地上，竇太后疾，嘗遣使請羲。安帝時猶在人問，後復昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王傅</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　王傅字恭確，周人也。五十棄家學道，服黃連一百四十年，耳目聰明，智慧目廣，髮白返黑，齒落更生。有兒名神精，其父子并得道，後昇天而去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉奉林</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　劉奉林，周時人。學道於嵩高山，四百年三合</span><span lang="EN-US" style="font-family:
&quot;New MingLiu&quot;;color:maroon">· </span>
		<span style="font-family: 新細明體; color: maroon">
		神丹，為邪魔所敗，乃入委羽山。能閉氣，三日不息。至千餘年猶未昇仙，但服黃連得不死爾。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>成連先生</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　伯牙學琴於成連先生，乃與遊蓬萊山。留伯牙曰：君習之，我將迎。師刺船而去，伯牙凝望，但見海水頑洞，山林冥杳，烏獸悲號，歎曰：吾師將移我情。乃援琴而歌，曲終，成連至，遂為天妙操。成連乃仙也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span><b><span style="font-family:新細明體;color:maroon">武夷君</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　武夷山有神人，自稱武夷君，曰：吾居此山，因而為名焉。又云，混沌初開，有神曰聖姥，母子二人居占此山，秦時人號為聖姥，眾仙立為大姥聖母，今人祝廟呼大元夫人是也。又云，天臺山元靈老君、華真仙師，遣第七仙子名屬仁，乘雲駕鶴，遊歷此山，安排地仙，今人號為控鶴仙人是也。或云昔有魏王名子騫，在同州立王城，對大王石東去十里，今即城基尚在。此人是墜地仙人，後於此山得道。又云，昔有張湛、孫綽、趙元奇、彭令昭、劉景、顧思遠、白石先生、馬嗚先生，并胡氏、李氏、魚氏、王氏女子四人，通成十二人，同詣此山求道，偕至謁魏王，為地主。會天亢旱，魏王真酒醉祭仙祈雨，時控鶴仙人乘雲鶴白馬，從空中而下，遂霖雨澤。張湛等因獲見。時張湛獻仙人詩一絕云：武夷山下武夷君，白馬垂鞭入紫雲。空裹只聞三奠酒，龍潭陂上雨雲露。仙人得詩甚喜，又見張湛等骨氣不常，訪道精確，意其各有仙分，乃遣何鳳兄往天台山取仙籍一卷，到山檢視，其謫下凡問為庶類，合居此山八百年，後方得道換骨，歸天仙人。既見仙籍各有姓名，乃安排魏王而下一十三人同居此山，各賜胡麻一合，湯藥半合。遂令魏王開筵置酒，張湛遣元亨打羯鼓，彭令昭吹橫笛，顧思遠立色，李三娘彈琵琶，歡宴而罷，草仙會散。仙人語云：魏王公等，至八百年後可斫取黃心木為棺，於此岩中玄化，魂魄便得歸天。至期果然玄化，乃於小藏岩中安排長梃材襯一十三具，插木亟於岩中，挂其靈骨，迄今在焉。又云，秦始皇二年八月十五日，武夷君置肴酒，會鄉人幔亭峰上。初，男女千餘人，齋戒如期而往，乃見虹梁跨溪，制度精巧，飛梯回級，傍設闌中。體輕心喜，不覺其倦。至山頂，在幔亭彩屋，玲瓏掩映，前後可數百間。夾幔亭立八彩幢八枚，銀龍銜玉蘊幡，金鳳翠毛。其幔亭可坐千餘人，設東西地席，各有長座，如今之僧尼位。施綠油紅卷花，食卓，自北競南，無接續其幔亭。北壁當中設一虛林，謂之太極玉，皇座。北壁西廈設一虛狀，謂之太姥魏真座。北壁東設一虛狀，謂之武夷君座。悉施紅雲茵、紫霞褥各一，銅盂貯花水。初，鄉人至幔亭峰，衙門外聞擊鼓聲，少頃空中有告云，悉呼鄉人為曾孫。乃曰：汝等男孫先入東序而進，女孫後入西序而進。既而聞讚告曰：有太極玉皇大帝降臨山藪，曾孫可拜謝。又曰：太姥魏真人，曾孫可拜。又聞噓咳之聲，乃武夷君焉，高聲而言曰：汝等曾孫，若男若女，皆平安好。男孫東座，女孫西座。中亭有青綾帳喔，各設一林，陳諸樂具。又聞讚告曰：命鼓師張安陵打引鼓，趙元奇拍副鼓，劉小禽坎鈴鼓，曾少重擺叢鼓，喬知滿振嘈鼓，高子春持短鼓，管師鮑公希吹橫笛，板頭何鳳兒撫等散，如此處東喔，奏停雲左仙之曲。命弦師董嬌娘彈笠篌，謝英妃撫長琴，呂荷香戛圓琵琶。管師其次姑噪，畢葉秀淡嗚洞簫，朱小娥運笙，金師羅妙容打銅鈸，如此處西喔，奏賓雲右仙之曲。見樂具空問橫堅，自響精妙。命及行酒，須臾酒至，無謝禮，酒味甘香而醇酒醴，百味珍奇，並皆殊越。又命行酒，乃令歌師彭令昭唱人問可哀之曲，辭曰：天上人問兮會合稀疏，日落西山兮夕烏歸飛，百年一餉兮志與願違，天宮咫尺兮恨不相隨。歌罷，忽彩雲四合，環佩人馬之音竟空而至。又聞讚告云：玉靈太姥與大姥與曾孫別，再拜。又云：汝等宜速下此山問，久即有蛇蠣虎豹之伍，不可遭逢。乃下山，俄而風雨暴至，各回顧山頂，無復一物。鄉人相喚曰：我等凡賤，得與仙尊共宴。後致祠其山，號日同山云爾。侍郎劉夔序云：山在建寧北二百里外，崇安縣南三十里。按《茅君內傳》云：仙家有三十六洞天，武夷山乃第十六洞，昇真玄化之天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王璋玄</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　王璋玄，不知何所人也</span><span style="font-family:標楷體;color:maroon">《真誥》云是楚莊王侍郎，受道於王君。</span><span style="font-family: 新細明體; color: maroon">得道，居林屋山洞室中。昊國韓崇好道，遊名山，採方術，於林屋遇璋玄，求度世之道。璋玄以流珠丹授之，謂崇曰：子行此道，無</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		妨居世，功成之日，自當仙舉也。崇行之大驗，仕為汝南太守，在郡十四年，政化自洽，著為天下最。年七十四，璋玄又降之，授崇隱遁解形之法。入大霍山，又授崇道化泥丸紫戶之術，而昇天矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>韓眾</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　韓眾，漢州德陽縣秦中化學道，天真皇人授以金書玉字，行住得駕紫煙，白日昇天。楚辭離騷經云：奇傳說之託星辰，為羨韓眾之得一形，穆穆以寢遠兮，離草人而退逸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>王次仲</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　王次仲者，古之神仙也。當周末戰國之時，合縱連衡之際，隱居范陽大夏小夏之山。以為蒼頡篆文，工多而用寡，難於速就，四海之事，筆札為先，乃變篆籀之體，始為隸書。秦始皇既定天下，以其功利於人，三詔之使入秦，不至。復命使謂之曰：吾削平六合，一統天下，孰敢不賓者。次仲一書生而違天子之命，以輕車載之，不爾當殺之，持其首來，以正風俗，無肆其悖幔詔使至山致命，載輾車中。次仲忽化一大烏，翻然出車。使者驚拜曰：無復命，必見誅，惟神人憫之。烏徘徊空中，拔墮一二翮，使者得之以進。始皇素好神仙之道，聞其變化，亦甚悔恨，因名其地為落翮山，鄉里祀之不絕。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>若士</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　若士者，古之仙人也，莫知其姓名。燕人盧敖者，以秦時遊乎北海，經乎太陰，入乎玄闕，至於蒙穀之山，而見若士焉。其為人也，深目而玄準，鳶肩而脩頸，豐上而殺下，欣欣然方迎風而舞。顧見盧敖。因遁逃乎碑下。盧仍而視之，方踡龜殼而食蟹蛤。盧敖乃與之語曰：唯以敖焉，背群離黨，窮觀六合之外，幼而好遊，長而不逾，周行四極，唯北極之未窺。今睹夫子於此，殆可與敖為友乎？若士淡然而笑曰：嘻，子中州之民，不宜遠而至此。此猶光乎日月而載乎列星，此乎不名之地，，猶突奧也。昔我南游乎惘涌之野，北息乎沉默之鄉，西窮杳冥之室，東貫頓洞之光。其下無地，其上無天。視焉無見，聽焉無聞。其外由沃沃之氾，其行一舉而千萬餘里，吾猶未之能究也。今子遊始至於此，乃語窮觀，豈不陋哉？然子處矣，吾與汗漫期於九垓之上，不可以久駐。乃舉臂煉身，遂入雲中。盧敖仰而視之，不見乃止，恍惚若有所喪也。敖曰：吾比夫子也，猶黃鵲之與壤蟲也，終日行不離咫尺而自以為遠，不亦悲夫。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">道一曰：盧敖遊乎北海而見若士，語及窮觀，是誠陋矣。惟若士遊乎六合之外，無止極之處，而猶未能盡其妙。後世固有不盧放之若，有得一法，得一術，而自以為大道虛無，不過如此，能不淺哉。《道德經》曰：視之不見名曰夷，聽之不聞名曰希，傳之不得名日微。此三者，不可致請，故渾而為一。其上不繳，其下不昧。繩繩不可名，復歸於無物。是謂無狀之狀，無象之象，是謂恍惚。若士其庶幾於道乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>古丈夫</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　徇大曰尹子虛同遊嵩華，松下見古丈夫、一女子，二公曰：神仙何以至此？古丈夫曰：予秦之役夫，此毛女亦秦之宮人，合為徇者，同脫驪山之禍，匿此，不知今幾甲子。二公曰：幸遇大仙，願求金丹大藥，丈夫曰：予本凡人，初餌柏子，後食松脂，歲久凌虛，毛髮鉗綠，不知金丹大藥果何物也。毛女詩曰：誰知古是與今非，閑躡青霞繞翠微；簫管秦樓應寂寂，彩雲空惹薜蘿衣。丈夫曰：有萬歲松脂，千年柏子，汝可餌之，亦應出世。二公後巢蓮花峰上。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>衍門子</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　衍門子得道尸解，墓在漁陽滌縣，見在蒙山大洞黃金之庭，受書為中元仙卿。衍門即羨門也。紫陽真人周義山聞有藥，先生得道在蒙山，能讀《龍躊經》，乃追尋之蒙山。遇羨門子乘白鶴，執羽蓋，佩青毛之節，侍從十餘玉女。義山乃再拜叩頭，乞長生要訣。羨門子曰：名在丹臺玉室之中，何憂不仙？遠越江河來登此，何索？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>沈文泰</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　沈文泰，九疑人也。得紅泉神丹法、土符延年益命之道，服之有效，欲之崑崙。留安息二千餘年，以傳李文淵曰：土符卻不去服藥行道，無益也。文淵遂受秘要，後亦昇仙。後以竹根汁煮丹及黃白去三尸法，出此二人矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>董謁</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　董謁，字仲玄，武都郁邑人。少好學，常遊山澤，負挾圖書，患其繁重，家拾樹葉以代書簡，言其易卷也。嘗為人傭牧，或採薪貨之。見野地有書，皆鬼神所化，更本寫之以為卷帳。縱誕不仕，遊於屠肆。或乞犬羊皮為衣，所居不過容膝，編刻為狀，聚烏獸毛而寢，夏則露宿草石之上。年一百九十歲，鬢髮如童子。出隱無常，或乘牛驢，或躡履屨。家去長安三百里，不日能至。常息人家以題掌，還家以片摔寫之，則紙掌之字，少來勤苦，舌為之黑，掌為之爛。世人謂仲玄掌錄而舌學。常疾世人囂煩，著依其之說數萬言，以周孔之徒惑蕩末世，屈曲為禮樂，令後人多以此自失。夫人稟五常之氣為萬物之秀，自然知禮樂，何勞之教以裁情者乎。伏羲軒轅唐堯夏禹殷湯為上聖，周孔為通人，何以言之？伏羲取烏獸以充庖，後知腥羶之變。黃帝教人乘舟，後有廬室之居。唐堯夏禹殷湯三聖，或能治水禳早，為人除害。至周孔強拘人以禮，亂人以樂。樂極則彌哀，禮逸則臻亂，皆非治國之大統。漢武帝聞其不拘於俗，乃徵至西京，與帝言皆協會精理。後莫知所在。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>李充</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　李充，馮斕人，自言三百歲，從秦始皇發會稽，望江海。少好學，為博士，門徒萬人。伏生時年十歲，乃就充石壁中受《尚書》，以口傳授伏子，四代之事，略無遺脫。伏子因而誦之，常以繩十餘尋縛腰，誦一遍一結，十尋之繩皆繩結矣，誦記之數萬遍。但云食穀損人精慧，故有遺失。伏子今所傳，百卷得其一矣，堯舜二典闕弘多。充在漢世，常餌菊木，人問先生何以不語，至經旬日曰：世問無可食，亦無可語者。精神往來，採雲膏霞液，身中惟心在爾，豈能言乎，正恐煩神使舌爾。帝聞神異，乃聘徵。充衣荷草畚，負《五嶽真形圖》而至，帝禮待之，亦號負圖先生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>孟岐</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　孟歧，清河逸人也。尋師不避險阻，年七百歲，記及周初時事了了如目衢前。或云：見周公旦抱成王以朝於周廟，歧時侍周公陞壇。公上，岐以手摩成王足，周公以王飾遺岐。岐常寶執，每以衣袂拂拭筍，質今銳欲折耳。嘗餌桂葉，在華陰山下拾藥。聞帝好仙，披草萊而出。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>郭瓊</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　郭瓊，東方郡人也。其形貌醜劣，而意度過人。扶杖遊行。每寄宿人家，輒乞薪自照，讀書不跟。主人有筍中秘書讖緯，緘籐甚密。而瓊已聞知，悉覽，莫不服其神異。聞瓊寄宿，則閉戶塞門，有不得之書悉焚之，乃開門進瓊，人恐知其陰謀。瓊常袖一中出一把籌子，散置膝前，側人家隱事、偕知。或晝外不閉目，行地無蹤，袒楊如狂。漢武帝尚其異之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>黃安</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　黃安，代郡人。自云卑陬不敢處人問，執鞭推荊，誦書畫地以計舌數。一夕地成池，明復移處，亦然也。時人謂之舌耕。可八十餘，視若童子。常服朱砂，舉身皆赤，不著衣？坐一神電，廣三尺。時人問：子坐電賽年？曰：昔伏羲氏始造網罟、有此</span><span lang="EN-US" style="font-family:&quot;New MingLiu&quot;;color:maroon">·</span><span style="font-family: 新細明體; color: maroon">海以授吾，背七平。此龜畏日月之光常二千歲一出頭，我得此龜來已五過出頭咦。行測負龍習而趨，世人謂安年萬歲。漢武帝聞有異跡，乃進與論虛，無神仙之事，帝往屈焉。及封泰山</span><span lang="EN-US" style="font-family:&quot;New MingLiu&quot;;color:maroon">j</span><span style="font-family: 新細明體; color: maroon">韶董謁、李充、孟岐、郭瓊、黃安五人同輦，謂之五仙臣。帝崩後，即去，不知所之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">歷世真仙體道通鑑卷之四竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>