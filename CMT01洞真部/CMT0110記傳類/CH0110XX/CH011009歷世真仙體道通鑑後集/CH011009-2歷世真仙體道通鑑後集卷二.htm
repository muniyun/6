<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="left" height="100%">
        <p style="margin:0cm;margin-bottom:.0001pt" align="center"><b>
		<span style="font-size: 24.0pt; font-family: 新細明體; color: maroon">
		歷世真仙體道通鑑後集</span></b></p>
		<span style="font-size: 12.0pt; font-family: 標楷體; color: maroon">
		經名：歷世真仙體道通鑑復集。元浮雲山聖壽萬年官道士趙道一修撰。六卷。底本出處：《正統道藏》洞真部紀傳類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		歷世真仙體道通鑑後集卷之二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">　　九天玄女</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　九天玄女者，黃帝之師、聖母元君弟子也。黃帝在昔為有熊之國君，佐神農之孫榆岡。既衰，諸侯相伐，干戈相尋，各據方色，自稱五行之號，太嗥之後，自為青帝。榆岡神農之後，自號赤帝。共工之族自號白帝，葛天氏之後自號黑帝。帝起有熊之墟，自號黃帝。帝乃恭己下士，側身修德。在位二十一年，而蚩尤肆孽，弟兄八十一人，獸身人語，銅頭鐵額，瞰砂吞石，不殖五穀。作五虐之刑以害黎庶，鑄兵於葛爐之山，不用帝命。帝欲征之，博求賢能，以為己助。得風台於海隅，得力牧於大澤，以大鴻為佐，天老為師。置三公以象三台，風后為上台，天老為中台，五聖為下台。始獲寶鼎，不爨而熟。迎日推策以封胡為將，以夫人費修之子為太子，用張若陽朋、力牧、容光、龍行、蒼頡、容成、大撓、奢龍眾臣以為羽翼，戰蚩尤於涿鹿。帝師不勝。蚩尤作大霧三日，內外皆迷。風后法斗機，作大車，以杓指南，以正四方。帝用憂憤齋於太山之下，王母遣使披玄狐之裘，以符授帝曰：精思告天，必有太上之應。居數日，大霧冥冥晝晦，玄女降焉。乘丹鳳，御景雲，服九色彩翠之衣，集于帝前，帝再拜受命，玄女曰：吾行太上之教，有疑可問也。帝稽首曰：蚩尤暴橫，毒害需黎，四海嗷嗷，莫保性命。欲一戰必勝之術，與人除害，可乎？玄女即授帝六甲六壬兵信之符，靈寶五符策使鬼神之書，制祆通靈五明之印，五陰五陽遁甲之式，太一十精四神勝負握機之圖，五嶽河圖策精之訣，九光玉節十絕靈嬸命魔之劍，霞冠火佩龍戟霓旅翠輩綠耕此縿虎騎千花之蓋，八鸞之輿羽籥玄竿虹旌玉越神仙之物，五龍之印九明之珠九天之節，以為兵信五色之磨，以辨五方。帝遂復率諸侯再戰。蚩尤驅魑魅雜祆以為陣，雨師風伯以為衛，應龍蓄水以攻帝。帝盡制之，遂滅蚩尤於絕轡之野、中冀之鄉。冢分其四肢以葬之。由是榆岡拒命，又誅之於版泉之野。北逐壎齋，大定四方，步四極凡二萬八千里，乃鑄鼎立九州，置九行、九德之臣，以觀天地，祠百靈，垂法設教。然後採首山之銅，鑄鼎於刑山之下。黃龍下迎，帝乘龍升天。皆玄女之所授符策圖局，以佐成功業。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>蠢女</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　蜀之先有蠶叢帝。又高辛時，蜀有蠶女，不知姓氏。父為人所掠，惟所乘馬在。女念父，不食，其母因誓於眾曰：有得父還者，以此女嫁之。馬聞其言，驚躍振迅，絕其拘絆而去。數日父乃乘馬而歸。自此馬嘶嗚，不肯齡。母以誓眾之言告父，父曰：誓於人，不誓於馬，安有人而偶非類乎。能脫我於難，功亦大矣，所誓之言不可行也。馬跑，父怒欲殺之。馬愈跑，父射殺之，曝其皮於庭。皮蹶然而起，捲女飛去。旬日皮復棲于桑上，女化為蠶，食桑葉吐絲成繭，以衣被於人問。一日，蠶女乘雲駕此馬，侍衛數千人，謂父母曰：太上以我心不忘義，授以九宮仙嬪矣，毋復憶念也。今冢在漢州什郁德陽三縣界，每歲祈蠶者四方雲集。蜀之風俗，宮觀諸化塑女像，披馬皮，謂之馬頭娘，以祈蠶焉</span><span style="font-family:標楷體;color:maroon">《周禮·夏官》馬質掌質馬云：若有馬訟，則聽之，禁原蠶者。鄭玄註云：原，再也。天文辰為馬蠶書，蠶為龍精，月直大火，則浴其種。是蠶與馬同氣，物不能兩大。禁再蠶者，為傷馬與。據此之論，蠶馬氣類，世必有深究其理者。道一特書之以俟。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>雲華夫人</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　夏禹治水，隨山濬川，老君遣雲華夫人往陰相之。時禹駐巫山之下，大風卒至，崖谷振隕，力不可制。忽遇雲華夫人，禹拜而求助。夫人即劫侍女授禹策召鬼神之書，因命其神狂章、虞余、黃麾、大翳、庚辰、童律、巨靈神等，助其斬石疏波，次塞導呃。禹嘗謁雲華於崇嗽之巔。顧盼之際，化而為石。或倏然飛騰，散為輕雲，油然而止，聚為夕雨。或為游龍，或為翔鶴，千態萬狀，不可親也。禹疑其狡膾怪誕，非真仙也。問諸童律，童律曰：天地之本者道也，運道之用者聖也。聖之品次，真人、仙人也。其有稟氣成真，不修而得道者，木公、金母是也。蓋二氣之祖，宗陰陽之原，本仙真之主宰，造化之元先。雲華夫人者，金母之女也</span><span style="font-family:標楷體;color:maroon">總仙奇記云：名瑤姬。</span><span style="font-family: 新細明體; color: maroon">受書為雲華上宮夫人，主領教童真之士。理在玉映之臺，隱見變化，蓋其常也。亦由凝氣成真，與道合體，非寓胎稟化之形，乃西華少陰之氣也。且氣能彌綸天地，經營動植，大包造化，細入毫髮。在人為人，在物為物，豈止為雲雨龍鶴、飛鴻騰鳳哉。禹然之，復往詣焉。忽見雲樓玉臺，瓊闕森然，靈官侍衛，不可名識。師子抱關，天馬啟途，毒龍電獸，八威備軒。夫人宴坐於瓊臺之上，禹稽首問道，召禹坐而謂曰：夫聖匠肇興，剖大混之一樸，判為億萬之體。發大蘊之一苞，散為無窮之物。故步三光而立乎晷景，封九域而制乎邦國。刻漏以分晝夜，寒暑以定歲紀，坎離以正方面，山川以分陰陽，城郭以聚民，器械以衛眾，輿服以表貴賤，禾黍以備凶歉，凡此之制，上稟乎星辰而取法乎神真，下以養於有形之物。是故日月有幽明，生殺有寒暑。雷電有出入之期，風雨有動靜之常。類氣浮乎上，而眾精散於下。廢興之數，治亂之運，賢愚之質，善惡之性，剛柔之氣，壽夭之命，貴賤之位，尊卑之序，吉凶之感，窮達之期，此皆稟之於道，懸之於天，而聖人為紀也。性發乎天而命成乎人，立之者天行之者道。道存則有，道去則無。非道則物不可存也。非修則道不可致也。太上有言：致虛極，守靜篤，萬物將自復。復謂歸於道，常存也。道之用也，變化萬端而不足其一。是故天參玄玄，地參混黃，人參道德。去此之外，非道也哉。長久之要者，天保其玄，地守其物，人養其氣，所以全也。則我命在我，非天地殺之，鬼神害之，失道而自逝也。志乎哉，勤乎哉，子之功及於物矣，勤逮於我矣，善格夫天矣，而未聞至道也。吾昔於紫清之闕受書，寶而勤之，我師三元道君曰：上真內經，天真所寶。封之金臺，佩之太微，則雲輸上往，神虎抱關。振衣瑤房，遨宴希林，長招仙公，右棲白山而下盼太空。泛乎天津則乘雲騁龍，游此名山則真人詣房。萬神奉衛，千精伺迎。動有八景玉輪，靜則宴處金堂。亦謂之太上玉珮金噹之妙文也。汝將欲越巨海而無諷輸，渡飛沙而無雲軒，陸呃塗而無所輿，涉泥波而無所乘。陸則困於遠絕，水則懼於漂淪。將欲以導百谷而浚萬川也，危乎悠哉。太上愍汝之至，將授汝以靈寶真文，陸策虎豹，水制蛟龍，斬誠萬邪，檢取群凶，以成汝之功也，其在乎陽明之天矣。吾所授寶書，亦可以出入水火，嘯叱幽冥，收策虎豹，呼召六丁，隱淪八地，顛倒五星，久視存身，與天地相傾也。因命侍女陵容華出丹玉之岌，開上清寶文，以授禹。仍命狂章、巨靈等神，助禹誅為民害，人力所不能制者。戮防風氏於會稽，鎖淮渦之神無支祇於龜山，皆其力也。禹後入陽明洞天，為紫庭真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>姮娥</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　羿請不死之藥於西王母，妻姐娥竊而服之，奔月宮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>織女</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　織女上應天宿，牽牛則河鼓是也。舊說天河與海通，漢時有人居海上者，年年八月見有浮搓去來，不失期。人有奇志者，立飛閣其上，多資糧乘搓而去。十餘日至一處，有城郭狀，屋舍甚嚴。遙望室中，有織婦人。又見一丈夫牽牛飲之，驚問曰：何由至此？其人與說來意，因問：此是何處？答曰：君至蜀郡訪嚴君平，則知之。因還，後以問君平。君平曰：某年月日有客星犯牽牛宿，計年月正是此人到天河時也。束方朔神異記云：郭翰嘗遇織女降其室，衣玄霄之衣，霜羅之被，戴翹鳳金冠，躡瓊文九章之履，張霜霧丹穀之禱，施九晶玉華之蕈，轉會風之扇，有同心龍枕。翌日，丹鉛書青縑一幅以寄翰。《漢書》：董永少失母養，父家貧，傭力至農。月以小車推父置田頭陰樹下，而營農作。父死後，自主人貸錢一萬，自賣身為奴，遂得錢葬父。還於路，忽見一婦人姿容端正，求為永妻。永乃與俱詣主人，主人令永妻：織絹六百匹，放汝夫妻。乃當機織，一月畢。主人深怪其速疾，遂放之。相隨至舊相見之處，而辭永曰：我，天之織女，綠君至孝，天帝令助君債。言訖，凌空而去。今泰州有漢董永所居天女譟絲井存焉。</span><span style="font-family:標楷體;color:maroon">又有織女嫁牽牛，事見前卷《武丁傳》。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>昌容</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　昌容者，商王女也。修道於常山下，食蓬蒙根，往來上下，人見之二百餘年，顏色常如二十許。能致紫草，齋於染工，得錢即施於貧病者。歷年如是，奉祠者甚眾，人竟不知其所修之道。常行日中，不見形影。或云，昌容能煉形者也。未幾，忽沖天而去</span><span style="font-family:標楷體;color:maroon">出《列仙傳》。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>女偶</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　南伯子葵問乎女偶曰：子之年長矣，而色若孺子，何也？曰：吾聞道矣。南伯子葵曰：可得學邪？曰：惡乎可，子非其人也。夫卜梁倚有聖人之才而無聖人之道，我有聖人之道而無聖人之才，吾欲以教之，庶幾其為聖人乎。不然，以聖人之道告聖人之才，亦易矣。吾猶守而告之，三日而後能外天下。已外天下矣，吾又守之七日而能外物矣。吾又守之九日，而後能外生。已外生矣，而後能朝徹。朝徹而後能見獨，見獨而後能無古今，無古今而後能入於不死不生。殺生者不死，生生者不生。其為無不將也，無不迎也，無不毀也，無不成也，其名為櫻寧。櫻寧也者，櫻櫻而後成者也。南伯子葵曰：子獨惡乎聞之？曰：吾聞之副墨之子，副墨之子聞諸洛誦之孫，洛誦之孫聞之瞻明，瞻明聞之聶許，聶許聞之需役，需役聞之於樞，於樞聞之玄冥，玄冥聞之參寥，參寥聞之疑始。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>李真多</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　李真多，仙人李八百之妹也。隨兄修道，居綿竹中。老君與玄古三師降授以飛昇之道，先於八百白日昇天。今有真多古邇猶在。或來往浮山之側，今號真多化，即古浮山治也。一云八百嘗與妹真多來卜居於筠陽之五龍岡</span><span style="font-family:標楷體;color:maroon">又名赤商寨，今瑞州州治是也，</span><span style="font-family: 新細明體; color: maroon">復煉丹於華林山石室</span><span style="font-family:標楷體;
color:maroon">今隆興府奉新縣浮雲觀是也。</span><span style="font-family: 新細明體; color: maroon">八百兄妹俱蜀人也，雖卜居筠陽，問往來蜀中。一日真多自蜀至，八百候之</span><span style="font-family:標楷體;color:maroon">今瑞州望仙門是也，</span><span style="font-family: 新細明體; color: maroon">見真多手持蓮花，身似有孕，八百怒，意欲引劍揮之。真多覺之，倏爾凌空渡江，產下童子經一卷。遂乘雲氣，冉冉昇天。時人塑真多之像，將奉祠焉。像成，而羿不動。是夕真多見夢云：吾祠宜在五龍岡。翌日，舉像甚輕，乃祠于彼。至唐玄宗天寶十年，天師孫智凍始奏改元陽觀，以顯聖邇。憲宗元和七年，高安縣令諶賁以縣治，觀基兩易。今瑞州城西二里逍遙山，妙真宮是也。其產經之地，今額儀天觀。觀中女真，世傳其經。郡人每備香信詣觀看經，以保產難焉。真多今號明香元君。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>贏女</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　秦繆公女贏氏，名弄玉，善吹笙，無和者，欲求得吹笙者以配。有蕭史者，善吹簫，能感清風彩雲鳳凰，贏女願嫁之。贏女吹笙，亦如史所感，於是孟明為媒，賽叔為賓，約而成婚，宴於西殿，座中不奏他樂，惟二人自以笙簫間奏，遂致鳳凰來儀，二人乘之而去。秦人因作鳳女祠。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>太陽女</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　太陽女者，姓朱名翼。敷演五行之道，加思增益，至為微妙。行用其道，其驗甚速。年二百八十歲，色如桃華，口如含丹，肌膚充澤，眉鬢如畫，有如十七八歲者。奉事絕洞子，丹成以賜之，亦得仙昇天也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>太陰女</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　太陰女者，姓盧名全，為人聰達，智慧過人。好玉子之道，頗得其法。未能精妙，時無明師，乃當道沽酒，密欲求賢。積年累夕，未得勝已。會太陽子嘈然嘆曰：彼行白虎賸蛇，我行青龍玄武。天下悠悠，知者為誰。女聞之大喜，使妹問客：土數為幾？對曰：不知也，但南三北五，束九西七，中一耳。妹還報曰：客大賢者，至德道人也。我始問一，已至五矣。遂請入道室，改進妙撰，盛設嘉珍而享之。以自陳托，太陽子曰：共事天帝之朝，俱飲神光之水，身登玉子之魁，體有五行之寶，唯賢是親，豈有所怪。遂教補導之要，授以蒸丹之方，合服得仙。時年已二百歲，而有少童之色也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>毛女</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　毛女自玉姜</span><span style="font-family:標楷體;color:maroon">一云玉美，</span><span style="font-family: 新細明體; color: maroon">在華陰山中。山客獵師，世世見之，形體生毛。自言秦始皇宮人，秦亡入山避難。道士谷春教食松葉，遂不飢寒，身輕如飛，百七十餘年。所止岩中，有鼓琴聲云</span><span style="font-family:標楷體;color:maroon">出《列仙傳》。</span><span style="font-family: 新細明體; color: maroon">抱樸子云：漢成帝時，獵者於終南山見一人，無衣服，身皆黑毛，跳坑越澗如飛。乃密伺其所在，合圍取得。乃是一婦人，問之，言：我是秦之宮人，關束賊至，秦王出降，驚走入山。飢無所食，洎欲飢死。有一老公教食松柏葉實，初時苦澀，後稍便吃，遂不復飢。冬不寒，夏不熱。此女是秦人，至成帝時，三百餘歲也。一云有魚道超、魚道遠者，皆秦時之女真，入武夷山隱焉。後人常常見之。其地四圍皆生毛竹，故人因毛竹而亦呼此二魚為毛女。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>梅姑</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　梅姑，秦時丹陽縣人。有道術，能著履行水上。縣有梅姑廟，尚存。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>女几</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　女几者，陳氏酒家婦也。有仙人過其家，以素書五卷質酒，几開視之，乃仙方也。私寫要訣，依而修之。數歲，仙人復來，笑曰：竊學無師，有翅不飛。女几隨仙人去，今所居女几山是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>孫氏</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　孫氏一云雍氏，漢天師張道陵之妻也，同隱龍虎山修道。章帝元和二年，俱到蜀，居陽平化。天師學道，行滿功成，至桓帝永壽二年九月九日，太上詔使至，孫氏同天師於雲臺峰白日飛昇</span><span style="font-family:標楷體;color:maroon">《三洞珠囊》云：天師昇天後一年，夫人復昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張文姬</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張文姬，天師張道陵之長女也。適陳郡袁公子，家豪好道，久之白日抱五兒昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張文光</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張文光，天師張道陵之次女也，一云第四女。為陵王妃，以得封，犯父諱，不食數月，白日昇天。一云入門三日，於殿上白日昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張賢</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張賢，一云名賢姬，天師張道陵之第三女也。一云第五女。為燕王妃，好道，集真人之法，久之白日昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張芝</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張芝，一云名芳芝，天師張道陵之第四女也，一云第六女。適魏公第二子，夫故犯父諱，遂鬱鬱不樂，於家白日飛昇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>盧氏</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　盧氏，嗣漢第二代天師張衡之妻也。張衡得道，盧氏同於陽平山，白日飛昇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>張玉蘭</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張玉蘭，張衡之女也。幼而潔素，不食葷血。年十七歲，夢朱光入口，因而有孕。父母責之，終不肯言，惟侍婢知之。一日謂侍婢曰：我死爾，當剖腹以明我心。其夕遂歿。父母不違其言，剖腹得一物，如蓮花初開，其中有白素金書十卷，乃本際經也。十餘日間，有大風雨晦冥，遂失其經。《成都記》云：天師雲孫女無夫而孕，父疑之，欲殺焉。既產，有異光，乃一軸書，則本際經也。父以為神，乃擲其刀。其後於敦信村登仙，即女郎觀也。今有聖女臺、拋刀池、洗經池存焉。一云得素金書本際經十卷，素長二尺許，幅六七寸，文明甚妙，將非人工。乃傳寫其經而葬玉蘭。百餘日，大風雷雨，失經及玉蘭。墳壙自開，空棺而已。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>屈女</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　東昊葛仙公玄，在荊門軍紫蓋山修煉。值天寒大凍，仙公胱足，衣衫藍縷，時有屈家二女窺見，憐其忍冷，夤夜促成雙履。次日欲獻之，往煉丹之所，仙公已去，但存爐灰尚溫。二女撥灰而得丹一粒，姊妹分而服之，自後神氣沖沖，不饑不渴，惟慕清靜。後隱去，時人謂得仙矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>諶姆</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　諶姆者，不知何許人也。其字曰嬰。常居金陵丹陽郡之黃堂，潛修至道。忘其甲子，耆老累世見之，齒髮不衰，容貌常少。皆以諶姆呼之，謂其可為人師也。昊大帝時，行丹陽市中。忽遇一男子，年可十四五，叩頭再拜，願為義子，諶姆告曰：汝既成長，須侍養所生，何得背其己親而事吾為母？既非其類，不合大道。於是童子跪謝而去。又經旬月，復過市中，忽見孩兒年可三歲，悲啼呼叫，莫知誰氏之子。因遇諶姆，執衣不捨，告云：我母何來，唯願哀憫。諶姆憐其無告，遂收歸撫育。漸向成大，供侍甘旨，晨昏不虧。心與道合，行通神明。聰慧過人，博通經史。天文地理，百氏九流，窮物極玄，探微索奧。年將弱冠，姆謂之曰：我修奉正道，其來久矣。汝以吾撫育，暫此相因，汝既無天，將何以為姓氏？兒曰：昔蒙天真授以靈章，約為孝悌明王，請以此為名號，可乎？姆曰：既天真付授，吾何敢有違。復議求婚，兒跪姆前說贊曰：我非世問人，上界真高仙。今與母為兒，乃是宿昔綠。因得行孝道，度脫諸神仙。向前十五童，亦是我化身。今已道氣圓，我將返吾身。真凡自殊趣，何為議婚姻，盍於黃堂壇，傳教付至人。母既施吾教，三清棲我神。諶姆聞讚，驚畏異常，遂於黃堂建立壇靖，嚴奉香火，大闡孝道明王之教。明王告姆修真之訣曰：每須高處玄壇，疏絕異黨，偷閑丘阜，餌服陽和，委鑒太虛，靜夷玄圃。若非無英寶帳、黃老玉書、大洞真經、豁落七元太上隱玄之道，不可偃息於流霞之車，眷盼乎文昌之台也。得此道者，九鳳齊嗚，萬萬萃止，煉身御節，八景浮空，龍輿虎旅，游翔八方矣。每宜寶之。於是盡得妙訣，兼授靈章，已而辭母，飛騰太空。諶姆受訖，寶而秘之，積數十年而人無知者。至西晉之末，許真君遜、昊真君猛，聞姆有道，遠詣丹陽求受道法。姆知其名在圖籍，應為神仙，於是授以孝道明王之教、真仙飛舉之宗，及正一斬邪之法、三五飛步之術。仍以蘭公所授孝悌明王銅符鐵券、金丹寶經，一遵元戒，傳付許君。仍語二君玉皇玄譜、仙籍器秩。乃令許君以道授昊君。二君禮謝，將辭歸。許君欲每歲來禮謁姆，姆止之曰：子勿來，吾即還帝鄉矣。乃取香茅一根，南望擲之，茅隨風飛去。因謂曰：子歸於所居之南數十里，認茅落處，立吾祠，歲秋一至足矣。語訖，忽有雲龍之駕來迎，凌空而去。今新建豐城二縣之界，有黃堂觀，乃真君訪丹陽黃堂所立祠，每年八月三日朝謁諶母之所也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>劉仙姑</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉仙姑名懿，靖安縣人。年數百歲，貌若童子，諶姆嘗稱之。真君往見，則已飛昇矣，遂留寶木華車遺之。車因風飄舉，三日而下，因名其觀日華車觀。碑碣猶在，今號棲霞觀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>盱母</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　盱母者，真君許遜之姊，真君吁烈之母。許遜以其孀居，乃築室於宅西數十步問，俾居之，許遜隱西山修煉，日夕講究真詮，盱母與子烈日得參其妙焉。許遜每出，則吁母代掌其家事，仙賓隱客，咸獲見之。許遜飛昇之日，吁母暨烈母子，並受玉皇詔部分仙眷昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>許氏</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　許氏者，許真君遜之女也。適建安黃仁覽，盡得真君道妙。日究神仙之學，任青州從事單騎之官。留許氏，侍翁姑。一夕，家僮報許氏院中夜有語笑聲。姑訊之，許氏曰：黃郎爾。姑曰：吾子從事數千里，安得至此。許氏曰：彼已得仙道，能頃刻千里。戒在漏語，故不敢令姑知。姑曰：若然，當使我見之。是夕仁覽歸，許氏告以故。比明，仁覽不得已出，謁父母曰：仁覽雖從宦遠鄉，夜必潛歸膝下，仙道秘密，不可泄言，恐招譴累。言訖，取竹杖化為青龍，乘之而去。後許真君輕舉之日，許氏同仁覽公姑三十二口白日飛昇。仙仗既行，許氏釵偶墜落，今有許氏墜釵洲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>薛練師</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　女真薛練師，不知何許人也。晉時世弊，京邑不寧。有道之士，多棲寓山林以避世。因居南嶽尋真臺，外示同塵，內修至道。常騎白豹遊耆闊峰，黃烏白猿不離左右。後於雲龍峰尸解</span><span style="font-family:標楷體;color:maroon">出《仙傳拾遺》。</span><span style="font-family: 新細明體; color: maroon">湘中記云：晉女真薛練師沖舉之處，梁武帝天監五年建觀。至後周武穆公主周惠扑者，生而有異光滿室，幼不茹葷，長思獨處，慕魏夫人、猴仙姑之志。因居石室，感西靈聖母降傳經錄，修三素之道。潭衡之境，士女景慕者數百人。世代將亂，告諸學者曰：我當暫往，．約百餘年再來。後學如市，唐玄宗開元初，賜額西靈。後有女冠李太真、曹妙本接踵得道，即今常住乃周公主所捨觀。廢久，馬氏復興。宋朝特賜每歲度女冠一人，以續焚修。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">歷世真仙體道通鑑徒集卷之二竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>