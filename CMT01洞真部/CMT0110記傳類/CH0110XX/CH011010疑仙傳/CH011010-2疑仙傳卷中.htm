<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;} 

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部記傳類</font><font size="3" color="#008080">(CH0110)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 24.0pt; font-family: 新細明體; color: maroon">疑仙傳</span></b></p>
		<p style="margin:0cm;margin-bottom:.0001pt" align="left">
		<span style="font-size: 12.0pt; font-family: 標楷體; color: maroon">
		經名：疑仙傳。三卷。題隱夫玉簡撰。底本出處：《正統道藏》洞真邵記傳類。</span></td>
      </tr>
      <tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 20.0pt; font-family: 新細明體; color: maroon">
		疑仙傳卷中</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">隱夫玉簡撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　東方玄者，荊州人也，結一茅廬於南山下居之。與其妻范氏俱好道。忽因一道流過於山中，玄與妻俱請至茅廬中。玄乃削竹為脯，汲水為酒，以禮待道流。道流甚驚之。范氏又叱一竹杖為一大飛禽，乘之而飛，俄頃問復至，擭一暮局來，謂道流曰：我欲與玄對暮。道流大怪，因問曰：何處去取此暮局邪？范氏曰：我往南海邊女伴家取此暮局來。道流曰：女伴何人也？范氏曰：此女伴亦有小衛，往往來與我戲。吾師能暫伺之，即當至矣。道流因又問玄曰：此皆何衛也？君與妻何得此事？玄曰：我昔偶娶得此范氏為妻，傳我以其衛，即終不知此范氏始自何傳之也。道流方與玄語，空中有絲竹之聲，須夷見一女子容質佳麗，自空而下，笑謂范氏曰：何又招他俗流也。范氏曰：此道流過於山前，我偶命之，不似東方玄也。其女子曰：何未對甚也？玄乃曰：女伴但自去遊戲，我且與此道流談論。其女子即便於面前以手畫地，變為一大池，周回皆長松翠竹限，其岸即芰荷芬郁，中有一畫婀，其女子即自登之。范氏遽以一隻屐投於池中，又變為一畫蚵，各自游泳，仍自鼓棹而歌。其歌聲清切，甚傷感人。道流乃泣下而歎曰：我學道來十五餘年，遊山訪藥，未嘗敢息，終不遇人。豈知此女郎皆有此神仙之事邪？女子與范氏見之，俱出畫蚵而登岸，似有不悅之色。相顧良久，其女子乃叱其池，其池與松竹芰荷及畫蚵皆應聲不見。便仍與范氏俱各乘一竹昇空而去。玄笑謂道流曰：吾師且歸，勿久住此。道流乃謝而去之。及來年，道流又過此，因訪焉。山下人皆曰：東方玄已移家入遠山也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　李陽者，蜀人也，學道十餘年，志不退。嘗於江邊見一大龜白色如玉，異之，收養焉。後三載，此龜忽乘虛而去。七日復來，陽乃祝之曰：神仙之道玄之又玄，固不可鑽仰也。余一自聞＝一清之景，覽十洲之事，知塵世不可以依倚，已十餘年，苦心於虔檮也，其如無髻髭之邇以堅我心。忽一日江邊見爾龜，其色潔白如玉，本異之收養，何今日忽昇空去，又復來？爾是仙家之龜也，當每去而復來。若不然，其永去勿復住。其龜遽又昇空而去，經七日又復至。陽深疑是神仙變化，因引之徐行於江邊遊賞。忽有一老叟遽問陽曰：此龜我所失也，君何得？陽曰：我昔年於此水濱收得養之。老叟曰：此龜能乘虛空而遊，又能入水底而不濡濕。人若乘之，可以遊萬里之外，入四海之內也。君既收養已久，我今與君．君當試乘之，但自訪神仙，乘此即可周游八極矣。陽拜謝之，其老叟忽然不見。陽乃以一足試踏龜背，龜乃漸漸變身，大如一牛。陽因乘之。龜負陽走入江中，陽見水皆自分流，略不濡濕。乘之數日，或入水，或乘空，約行萬里。陽懼，乃祝龜曰：爾當負我歸。須臾之問，舉目已見卻復舊隱也。陽既知此龜有異，因乘虛西邁。又數日，至一山上，有瓊林瑤樹，仍見一玉池，聞山頂上有人歌聲。陽不測其事，又祝龜而回。後又思仙境，因乘此龜東邁，倏忽問，至一大川，四望無際，中有山，山上有樓閣入雲。陽又懼，不敢入水，而祝龜回。蜀人頗怪陽去而復來，有訪之以問者，陽曰；我多在山中取藥耳。人又問其龜者，陽曰：此龜長生之物也，我昔日在江邊見之，收得以養，雖色奇，而別無它異。其問者又因至夜竊此龜去。陽乃遠遊，不知所之。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　長安樂人鄭文家生一女，生而能言，及年七歲，容貌端莊，而善於方響，其親族皆呼為方響女。貴妃知之，因欲取焉。父母問之，方響女曰：我豈是官人邪？楊妃自與我同輩也，那得如此。其夜忽失之。父母哀憫，無以求尋。後三年復至家，父母驚問其由，謂父母曰：我暫到上清宮中，人言我父母悲號不止而憶念我，我故再來耳。父母因曰：爾若是仙家之人，何來我家為我女也？女曰：我上清方響妓女也，因竊觀下界而罰我，必不久住此人間，父母當勿憶念。父母曰：爾仙家何樂？我人問亦有富貴之樂爾，奚不且住人問，以慰我心？女曰：人問憂惱多而又奚樂邪？我在上清，無俗事以累我也，無俗心以惱我也，侍立之外，即每乘雲御氣駕鸞鳳嬉遊天外，時酌瓊漿，亦有時詣蓬島，上天台，揖嫦娥於月官，戲織女於銀河。人問何樂也？若以富貴為樂，殊不知富與貴但多事也。況纔見生，俄見死邪？父母乃曰：當且住以慰我心，無優劣人問天上之事，且以生爾之父母為念。女謂父母曰：我若且住，必不得還上清之宮闕也。父母悲言之次，忽不見其女，不知所之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　管革者，趙人也，少好道，不事耕鑿，多遊趙魏之問。性不好謙恭而復辯患。忽因遊，偶遇張果先生。先生招之日；來，管革。革謂張果曰：爾誰邪？張果曰：我張果先生也。革乃曰：張果何呼我也？果因謂曰：爾非不知人問之禮，人問帝王尚敬我也，爾奚不敬我也？革曰：我且非人問帝王，又焉能敬爾也？果因命之同遊怛山，革從之。果乃令革閉目，革曰：閉目即可去遊，不閉目即不可去遊也？果曰：奈爾凡體邪。革曰：爾凡體尚可去，我又豈不能去？果擲所策之杖變一青牛，令革乘之。革既乘之，與果同入恆山。果因引革登絕頂，坐而問之曰：人問之囂雜，塵中之苦惱，春秋之榮謝，少老之逼促，爾盡察之也，何久遊趙魏，不遠遊四極？趙魏戎馬之郊也，非道人宜遊。若夫滌慮蕩煩，欲先潔其形，趙魏之地不可。革對曰：爾何為出於趙魏之問也？唯道人也，不可隨土地而化，我遊趙魏之問，與遊玉清、蓬瀛不殊矣。若其以他帝王而為尊，以我匹夫而為殘，呼我之名氏，談帝王之敬待，即朝在玉清、蓬瀛，夕屆趙魏，亦俗之情生矣。我又奚遠遊？爾當遠遊以蟬蛻俗事，苟不遠遊，必死人問，必不能同我也。果笑而不對。革又曰：爾命我遊恆山者，止欲一示我策杖為青牛邪？爾豈不知何物不可變化？物之變化不可奇，自人而化仙者，尚世世有之。遽起，不辭果而下絕頂，因便結草於山中居之。後不知其終，人或有見之於嵇山。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　草衣兒者，自稱魯人也，美容儀，年可十四五，冬夏常披一草衣，故人號為草衣兒。於泗水邊垂釣數年，人未嘗見其得魚，尤異之。或問曰：魚可充食乎？對曰：我不食魚，但釣之也。又或問其姓氏，即對曰：我自幼不識父，亦猶方朔也，故亦不能作一姓氏也。泗水邊皆潛察其舉止，草衣兒知之，逃往漢江濱，又垂釣江濱。人初以為漁者，及又不見獲魚，雖炎燠凜冽，但一草衣，數年不易，亦甚疑之。又有問之者，曰：爾何姓名也？為釣在江濱已數年，寒暄但一草衣，又不見得魚，何也？草衣兒曰：我是草衣兒。曰：人呼我為草衣兒。來垂釣也，釣不必在魚也。況我自得之，又焉知我不得也。，我既號為草衣兄，又安能更須姓名也。江濱人亦潛察之，草衣兒知之，又逃往渭水垂釣。水濱人見其容貌美，又唯披一草衣，深以為隱者。後見其不獲魚，乃疑之。又有問之者，曰：君何隱也？來渭水何也？欲繼呂望之名邪？草衣兒對曰：我性好釣魚，自幼便以垂釣為樂。嘗亦釣於數水，皆不可釣，故來此水。人亦見我披草衣，呼我為草衣兒。呂望者，是他見紂不可諫，欲佐西伯，來此而待，非釣魚也。方今明主有天下，無西伯可待，又何繼呂望之名也？問者曰：爾不待西伯，待何人也？草衣兒曰：我待一片石耳。其人笑而不復問。後數日，有一片白石可長丈餘，隨渭水流至。草衣兒見之，听喜踴躍，謂水邊人曰：我本不釣魚，待釣此石也。數年間一身無所容，今日可容此身也。乃上此石，乘流而去，不知所之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　朱子真者，長安南山下有別墅焉。家甚富，松檜成陰，花竹雜植，小橋架流水，高閣齊岫雲。子真常戴一葛巾，衣輕穀，手攜一青竹杖，自遨自遊，以繡衣女子數人隨之。遇興而便酌香釅獨醉，人罕得見其面。長安有少年趙穎者，不羈之人也，既聞之，遂造謁焉。及叩其門，有一女僕出命之。子真見穎，問曰：君何人也，何遠來此相訪？穎曰：我愛歌喜酒之人也，每恨天地不容花卉長春，常恐平生有幽景不得一遊，此外即雖貴列鼎鍾，不關我心也。子真喜，乃延之於一小臺共酌金曇。仍謂之曰：君子遊狎之徒也，多遊賞耳，今欲不用絃管，出一小妓共觀之。乃令二侍女取一對木刻翕鳳，飾之珠翠，宛若其生。仍有一女子金冠羅衣，便舉聲而歌，其鳳即舞，故流風回雪之態未及。須央金冠女子歌罷，鳳亦止舞。子真乃自歌，曰：人間幾日變桑田，誰識神仙洞裹天。短促共知有殊異，且須懼醉在生前。穎聞之，不覺長歎。子真乃令侍女於玉壺中取一丸丹以賜穎，曰：服此且更遊人問二百年。穎拜謝之一仍辭而回。及鑾輿將幸蜀山下，忽失其子真家。穎服此藥，果得二百餘歲矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　丁皇者，多遊洛陽，自稱嵩山隱人。髮白如絲，而貌若桃華色。或問之曰：君應百歲也，何時隱嵩山？皇曰：我本秦始皇時儒士也，李斯勸始皇坑儒焚書以愚黔首，我即逃入嵩山，遇一老叟，謂我曰：可令爾長生。因授我一丸藥，我吞之，至於今雖髮白而容顏不變，故不記多少歲也。亦嘗識漢武時束方朔也。方朔是仙家一小兒，性顛狂，仙家惡之，令出於人世。我曾拜王母，王母有是言，我故訪方朔以問，方朔亦笑而不諱。我亦識劉晨、阮肇之輩。此皆俗人耳，偶然恨入他桃源洞，終亦有俗心，故不得仙也。爾後好仙者多白日昇天，皆不復回。我亦本非神仙，故多不遇之人。或又問曰：君既得靈丹，何不為仙也？皇曰：我雖得長生之道，而且不得乘虛御氣之道，固不能昇仙也。皇每歲至春和，即必至洛陽城。如此數十年，人皆識焉。祿山將起兵，皇謂人曰：我又須逃胡，與儒異也。言訖而去，不復至。人皆疑是地仙耳。</span><span lang="EN-US" style="color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">疑仙傳卷中竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">

        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
