<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部表奏類</font><font size="3" color="#008080">(CH0112)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		太上濟度章赦</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：太上濟度章赦。撰人不詳，似出矜宋元以徒。三卷。底本出處：《正統道藏》洞真部表奏類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		太上濟度章赦卷中</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon"><b><font size="5">章</font></b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　<b>破酆都開業道章</b></span><span style="font-size: 9.0pt; font-family: 新細明體; color: maroon">關度黃鐮用</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		具位臣某誠惶誠恐，稽首頓首，再拜上言，臣櫺礫散材，蓬茅賤質，幸綠宿慶，濫綴真班，功無絲粟之圓，過有淵陵之積，曲蒙涵貸、未賜誅夷，誓勉操修，庸期報稱，既承投懇，敢不關聞。臣謹據入意，臣切惟三官九署，北都羅酆，六洞十宮，冥關幽夜，水火考對，生死拘維，茹苦終天，千齡展轉，雖眾生之妄業自受，而上玄之仁澤堪矜，非賴赦原，曷臻超邁？謹為拜章一通，上聞三天，伏望慈悲，曲垂矜憫，特降玉清道&#28801;，靈寶妙光，煥朗十方，開明九壘，即俾亡故，某人暨九玄七祖，億劫種親，六道四生，諸類幽爽，灌沐妙&#28801;，頓悟良心，宿劫冤愆，應時解散。臣謹為上請十方飛天使者，十方救苦玉童玉女，上詣三天金闕玉陛下，請降元始符命，救苦真符，告下十方三界無極神鄉天地水官，陰陽罪錄。三官九府，百二十曹，北都羅酆，內外宮洞，阿鼻無間，大小鐵圍，十二河源，泉曲之府，九幽五嶽，罪考主司，五苦三塗，諸大地獄，五道都府，執法冥曹，乘此符光，輝明照、耀，鐵城摧毀，苦考蠲停，枷索脫除，繫囚消廢，爐炭銅柱，化作騫林，擭湯冰池，悉成蓮沼，灰河炮炭，俱變清凍，劍戟刀山，盡為寶樹，鐲炎炎烈火之獄，爍重重金剛之山，執對停平，冤仇和釋，惡根落滅，罪籍捐除，赦宥亡過。某人溥及幽冥，無鞅滯爽囚徒苦趣，悉遂逍遙，滯魄沉魂，各獲解脫，更希睿旨，&#21201;下青官，開紫陽玉匱之函，出應化慈尊之號，十方流演，萬品皈依，廣開法門，飛度累戶，庶使善綠霧霖，靈既羅敷，均沐生成，以為效信，恩惟太上，分別求哀。臣愚謹因二官直使，正一功曹，左右官使者，陰陽神訣吏，科車赤符吏，剛風騎置吏，驛馬上章吏，飛龍騎吏，進章鳳凰騎，上章雲龍騎，言章風發騎，御章神龍騎，奏章飛龍飛虎騎各二人出操。臣為齋主某拜上破酆都開業道章文，上詣三天曹，伏願天恩告報。臣誠惶誠恐，稽首頓首，再拜以聞。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　　空三行</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">臣姓</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">屬州</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">縣</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">鄉</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">里</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">宮觀</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">靖焚修。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　　空三行</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		太上無形無名虛無自然至真大道無上玄尊金闕七寶</span><span style="font-size: 9.0pt; font-family: 新細明體; color: maroon">玉陛下</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　　空三行</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　　　　　　　　　　太歲某年月日於某處拜上。</span><span lang="EN-US" style="font-family: New MingLiu; color: maroon"><br>
		</span><span style="font-size: 9.0pt; font-family: 新細明體; color: maroon">
		右凡書章用黃紙朱書，紙高一尺一寸六分，行闊一寸二分，幅宜單幅，幅宜單行，每行定排十七字，前一幅揹兩行，空第三行，方寫章街疊書，下寫臣某誠惶誠恐，稽首頓首再拜。此一行不揹字，看長短到何處住。第四行寫上言字，低於職街一寸，此行方揹十七字數也。自上言以下，至後每行捎字如法，行上留半存，行下不通。走螳人姓名作一字，寫不得抽破，如鬼字，如凶字，如死字，如賊字，諸不佳字不得在行上頭。如仙字、人字、生字諸佳字不得在行下頭寫，至以為效信。即揍云：恩惟太上，分別求哀，臣愚饉因二官直使，正一功曹，左右官使者，陰陽神訣史，科車赤符史，剛風騎置吏，驛馬上章史，飛龍騎吏，進章鳳凰騎，上章雲龍騎，言章風發騎，御章神龍騎，奏章飛龍飛虎騎各二人出操。臣為齋主某人拜上某章，上詣三天曹，伏願天恩告報。臣誠惶誠恐，稽首頓首，再拜以聞。以聞二字低前行一字，與再拜相去空三行，疊書臣姓某，屬州某縣某鄉某里某官觀某靖焚修，須自半行寫至下，其下與紙下頭相平。又空三行疊寫：大道銜太上無形無名虛無自然至真大道無上玄尊金闕七寶玉陛下，只揹書四寸八分。又空三行自半行寫太歲某年某月某日於某處拜上，其下與紙下頭相平，太歲以後皆空紙矣。書章不隔日，填大道銜不隔時，故留某時及陛下一點及以聞字內耳。字一直筆未填，至校章時方填也。章可漏，上寫大道衛具法位銜，臣姓某章奏，謹封方函。上寫饉饉上詣三天門，下具法師銜位，臣姓某饉重封入章在函內。章函長一尺二寸，闊一寸八分，以青緊線三度纏之，其十字結處及兩頭，並貼紙印封之，又入青紙方函寫如前方函式，前後以袱包之，此封章法也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>素車白馬章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣賦性迂疏，稟姿愚拙，職忝司於濟度，誠敢息於關聞，宜冀高明，曲原狂斐。臣謹據入意，臣職惟領教，理難抑違，謹涓今月某日為始，就某處肅建玄壇，依按真科次第修奉。臣切惟九幽六洞三官北酆，冥路幽關，職司考對，匪藉蒼穹之宣告，曷令部衛於形魂。謹為拜章一通，上聞三天，伏望慈悲，曲垂矜憫，特降玉清道&#28801;，靈寶妙光，照耀陰鄉，煥明夜府，即俾亡故某人，洎九玄七祖，億劫種親，六道四生，諸類幽爽，兔淪苦趣，各脫拘維，來詣玄壇，證品升度。臣謹為上請素車白馬大將軍一十二人，官將一百二十人，九龍符命使者一十二人，官將一百二十人，太玄玉女一十二人，官將一百二十人，太玄直符一十二人，官將一百二十人，上詣三天金闕玉陛下，請降太上赦赦生天寶籙，告下十方三界，無極神鄉，北都羅酆，泉曲之府，三官九署，百二十曹，水火陰陽，內外宮洞，三十六獄，無間阿鼻，大小鐵圍，炎池冰沼，四瀆五岳，十二河源，五帝考官，六宮掾吏，巨天力士，執罰神兵，司殺司功，司錄司命，主考主罪，主獄主非，四明賓公，天門庭長，十宮六洞，五帝大魔，&#20949;泠大神，五道都府，幽臺冥緣，長夜鬼官，無量陰曹，咸令知委遵承。今來建壇之所頒行符命，侍衛送迎，疾令上件亡魂，眾苦蕩除，出離地獄，永辭幽夜，睹見光明，黑簿燒焚，業根披散，參朝玄座，受煉更生，以為效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>開通道路章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣惟蠢濁，性稟顓蒙，冒領玄階，亶縣洪造，敢竭再三之讀，庸抒萬一之忱。臣謹據意忱，臣職惟領教，理難抑違，謹涓今月某日為始，就某處肅建玄壇，依按真科次第修奉。臣切慮魂魄，爽識來往，經由道路關津，或生拘障，非賴上玄之誥命，曷令阡陌之開通？謹為拜章一通，上聞三天，伏望慈悲，曲垂矜憫，特降玉清道氣，靈寶妙光，開闢幽途，光明無極，即俾亡故某人洎九玄七祖，億劫種親，六道四生，諸類幽爽，徑離所部來覲齋壇，釋罪通幽，朝真受煉。臣謹為上請太玄直符，太乙使者，五帝直符，十天傳言騎吏，玄都金龍茭龍驛吏，玉龍飛龍驛吏各一十二人，官將各一百二十人，上詣三天金闕玉陛下，請降東華青官九龍符命，紫陽寶節，五方生&#28801;，十天寶符，洞朗幽陰，開明長夜，告下天牢地獄，水府陰曹，冥局土司，泉曲六道，北酆九壘，三官九幽，五嶽十宮，九州社令，洞天福地，考校曹僚，蒿里丈人，丘丞墓伯，河侯河緣，土下官君，歲德尊神，山林孟長，泉源溪澗，冥路幽關，血食神司，城隍里域，社廟土地，一切主曹，咸稟天符，遵依告戒，除冤拔罪，啟路開肩，釋放上件亡魂，整肅形儀，經歷次第，來詣壇席，聽法參真，傳授戒符，領沾功德，幽夜不經於險阻，冥關克遂於逍遙，召攝無拘，以符效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>攝召亡魂章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣倥恫無識，愚鈍自將，冒闡明科，奉揚妙化，爰漬聖威之峻，荐陳愚捆之微，亶藉慈悲，俯垂釆覽。臣謹據入意，臣職惟領教，理難抑違，謹涓某月某日為始，就某處肅建玄壇，依按真科，次第修奉。臣切慮冥途寥廓，幽路悽迷，匪憑召攝之威，曷顯神虎之政？謹遵太乙神虎祕法，宣告太乙玄冥玉札神虎符命，鐵&#36857;臺光，寶章建立，神虎攝召，壇刻時定，令追攝亡故某人洎九玄七祖，億劫種親，六道四生，諸類幽爽，顯接陽眷，昭現神機。謹為拜上章文，上聞三天，伏望慈悲，曲垂矜憫，特降玉清道&#28801;，靈寶妙光，洞朗幽關，無有窒礙，玉札符命，照耀輝華，冥吏幽曹，丕承敬聽。臣謹為上請北魁玄範，神虎內真，雄左大力，統制百節，三魂符吏，眾機玉曹，玄伯雌右武鸞，提魂攝魄倒生玄司，飛符玉札主吏，上部追魂使者，中部追魂使者，下部追魂使者，追家先七祖三魂，上元玉女，追傷亡癩癲痛蠱痢瘴瘧亡魂，中元玉女，追無主癆療風癱亡魂，下元玉女，追瘟疫雷嗔亡魂，玉符玉女，追驚吊刀刑自縊落水投火胎產厭穢亡魂，龜真素握玉女，追毒藥厭魅&#21610;詛刀兵劫掠王法禽獸所害亡魂，九靈幽臺玉女，追見禁罪魂。正一延生六甲隱天靈符玉女，疾速來降，承符宣德，攝魄召魂。又為上請丹天左衛大將軍，五方啟道童子，十方道主者，六道功曹，三界追魂使者，天洞天真，清清泠泠，尋魂攝魄，對魂聚魂諸大將軍，一合來下，為臣攝召上件亡魂，聚神復&#28801;，克返陽居，升幡現形，通靈入夢，上彰道化，下慰哀情，受煉膺符，聞經聽法，削罪書於北鬱，紀真籍於南丹，時刻升遷，以為效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>沐浴醫治章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣塵泥漏品，螻蟻微生，冒膺宣德之班，敢怠度人之典，威顏有赫，釆聽是期。臣謹據入意，臣職惟領教，理難抑違，謹涓某月某日為始，就某處肅建玄壇，依按真科，次第修奉。臣切慮上件亡魂，幽關閉鬱，陰垢纏罹，欲期容體之澄清，必賴神泉之蕩滌，謹為拜章一通，上聞三天，伏望慈悲，俯垂矜憫，特降玉清道&#28801;，靈寶妙光，浹灌蘭池，輝華沐浴，即俾亡故某洎九玄七祖，億劫種親，六道四生，諸類幽爽，鐲消氛翳，潔湛形神，六府洞明，一塵不染。臣謹為上請東井玉女，華池夫人，洗擢玉女，沐浴君吏，日月童子各一人，五方解穢君將吏各一百二十人，一合下降，神化東井黃華之池，西田流汨之沼，汲取石景王肥，黃華神水，五方正&#28801;，日月芝英，甘露金津，雲腴玉醴，沐浴所度，亡魂灌煉，罪塵滌除，障垢掙結，節胞胎之穢，清冤債煩惱之氛。又為上請東方青靈始老，哺飴以九&#28801;之青津，南方丹靈真老，哺飴以三&#28801;之丹華，西方皓靈黃老，哺飴以七&#28801;之素漿，北方五靈玄老，哺飴以五&#28801;之玄滋，中央黃靈玄老，哺飴以一&#28801;之黃英，定魄安魂，自生五臟。又為上請金剛百煉，玉液千和，太白流光，元皇散精，解除鬱煩，去蕩滓穢，身心清淨，智慧洞明。又為上請天醫神吏，尚藥靈官，三五功曹，天醫博士，砭石小吏，敷藥靈童，密運九轉芝英，五色神藥，布散經絡藏府之中，救療生前榮衛之病，即使上件亡魂宿患清平，沈瘋痊愈，精神復舊，肢體潔清，受化更生，以為效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>溥度幽魂章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣忝列真階，莫裨玄化，矢心領教，勵志度人，荐干咫尺之威，庸露億千之捆。臣謹據齋意，臣職惟領教，理難抑違，謹涓今月某日為始，就某處肅建玄壇，次第修奉。臣切見冥關幽路，滯魄窮魂，或水火飄焚，或兵戈謀害，或木石損磕，或挺刃刑傷，或久抱飢寒，或曾遭鴆毒，或寇盜殺戮，或蛇虎吞殘，或王法凌遲，或震雷瞋擊，或覆車墜馬，或自縊投河，或他境流亡，或從軍傾斃，或鬼神拘擊，或冤對勾連，或瘡跛聾盲，或瘴瘟癱症，或胎產殞命，或疾病夭傷，或宿抱怨嗟，或常懷憂忿，或玄恩未度，或常赦不原，孤滯千名，沈淪萬姓，山林寄影，郊野潛形，流浪無歸，實堪憐恤，惟黃錄昭天漏，泉之澤正，陰關求哀，望度之機。臣雖稟承玉符，冒頒大赦，尚慮功德未褊幽冥，謹遵無量度人之道，取今月某日夜，修設玄都大獻，玉山淨供，攝召九州十界六道四生諸類傷亡，無邊爽識，享食受煉，脫苦生仙，自非大道之慈憐，曷俾眾魂之解脫？謹為拜章一通，上聞三天，伏望慈悲，特垂矜憫，頒降玉清道&#28801;，靈寶妙光，遍滿十方，輝明九野，上極無上，下極無下，接引萬類，均赴法筵，滌罪解冤，煉形受化。臣謹為上請玉清淇津大梵靈官，青玄黃錄救苦靈官功曹，玉童玉女，各三十二人，仙吏一百人，上詣三天金闕玉陛下，請降元皇慈悲，吉祥甘露，責持天慈，赦宥寶幡，一合下降，即為&#21610;灑甘露，溥化斛筵，周&#24487;虛空，無窮無盡，哺飴眾爽，充足豐盈，隨感來飲，悉皆飽滿。仰承元始符命，金籙白簡，救苦真符，長生靈符，太上生天寶籙，東華青宮，九龍符命，寶光羅絡，拔度幽沈，不分六道四生，咸受黃籙冶煉，即使未度者度，未生者生，未升者升，未化者化，合符膺券，返陰還陽，超凌人天，以為效信。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">　　九煉生仙升度亡魂章</span></b><span lang="EN-US" style="color: maroon"><br>
		</span><span style="font-family: 新細明體; color: maroon">
		臣道未通玄，德難入妙，屢為人而造請，每拊己以凌兢，仰藉汪涵，俯加原貸。臣謹據齋意，臣職惟領教，理難抑違，謹涓今月某日為始，就某處肅建玄壇，次第修奉。臣切慮上件亡魂，陰暗久淪，陽光易隔，匪藉黃華之冶煉，曷令碧落之登真？謹取某日夜，遵依靈寶大法，無量度人，開廓五文，奉行九煉，先為拜章一通，上聞三天，伏望慈悲，曲垂矜憫，特降玉清道&#28801;，靈寶妙光，灌注玄壇，輝明洞耀，即俾上件亡魂，身沐靈光，心滌陰穢，水火煉質，表裹周圓。謹為上請南宮度人不死尊神，南極長生大君，度世司馬大神，好生韓君丈人真君，南上司命司錄，延壽益算度厄尊神，迴骸起死無量度人真君，度魂上生南宮真君，奉為亡故某人注算金文，定名玉簡。又為上請太乙救苦仙吏，金闕化身仙吏，朱陵度命仙吏，逍遙快樂仙吏，寶華圓滿仙吏，煉度玉司，靈寶仙官，玉童玉女，將軍使者，功曹主吏，上詣三天金闕玉陛下，請降元始符命，金錄白簡，長生靈符，內音玉字，赤書真文，上生黃錄寶誥，下臨壇席，奉為亡故某人破酆都之穢濁，蕩泉壤之幽陰，削落業根，焚燒罪籍，飛度五戶，斬滅三尸，建立法橋，迴旋雲界，啟黃華之寶井，立流火之神庭，陶冶陽靈，蕩除陰翳，上登朱府，下入開光，復返萬神，重生九&#28801;，披登天之法服，駕蓮花之寶與，俓詣天門，朝禮金闕，逍遙自在，與道合真，永無輪轉之憂，常履熙明之運。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>酆都赦罪章</b></span><span style="font-size: 9.0pt; font-family: 新細明體; color: maroon">明真齋用</span><span lang="EN-US" style="color: maroon"><br>
		</span><span style="font-family: 新細明體; color: maroon">
		臣生居濁世，運際昌期，佩籙參玄，傳經悟道，誓度人而領教，庶補過以立功，凡有皈投，敢忘關告。臣謹據齋意，臣切惟三官九署，百二十曹，六洞十宮，三十六獄，鐵圍元間，泉曲河源，五苦三途，九幽五岳，典司憲令，考對愆尤。愚俗眾生，罔明正理，造冤積業，抱惡逞非，致使名隸北酆，魂歸幽夜，拘閉陰獄，囚繫終天，痛苦備嬰，莫由解脫，匪賴玄虛之曲赦，曷令罪報之鐲除？謹為拜章一通，上聞三天，伏望大德好生，至仁無外，特降玉清道&#28801;，靈寶妙光，朗映十方，煥明三界，冥關幽路，照耀輝華，地累罪魂，應時清淨。即俾上件亡魂，出離夜壑，睹見晨陽，開發善心，自識宿命，悔過進善，脫苦超生。臣謹為上請降真召靈符吏，降真召靈童子各一人，特為亡故某人恭請大極真符，告下東極天中長樂宮內大慈仁者，尋聲赴感太乙救苦天尊，希降威神，慧光普照，十方世界，重陰極壘，北都寒池，一一獄中，悉成陽境，鐵城摧毀，枷鎖脫除，赦宥亡故某人萬罪，蕩除冤仇，和釋不經，地獄睹見，光明仰賴。天尊上聖，召十方飛天神王救苦真人，救苦童子，青玄玉女，遍下幽獄，降慈悲之法雨，酒甘露之寶漿，即得冰雪生春，炎姻息焰，刀化玉樹，劍變騫林，寒冰瞑泠，頓除凜冽，擭湯銅柱，悉獲清&#20937;，獄卒牛頭，俱生善念，銅蛇鐵狗，永斷惡綠，曹局除考對之名，司案焚業報之字，以至驅雷役電，漣汲淇波，負石擔沙，天圓轉匝，穿地引水，運風掃山，謫役囚徒，均承妙化，斷地逮役，度上南宮，蒙如懇切之祈，允拜提攜之造。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>沐浴煉度章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣塵埃賤質，草莽微生，誤沐甄陶，俾登階品，直藉圓成之造，敢忘報稱之私，誓拯沈淪，庶敦勳行。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟積夜重泉，冥鄉幽路，陰氛縈結，業垢交罹，眾生魂墮寒庭，神歸夜壑，陰霾混翳，晦濁蒙維，雖已頒告符章，曲行攝召，慮淪幽域，莫遂參朝，自非沐浴於神泉，曷俾形魂之蕩滌？謹為拜章一通，上聞三天，伏望大德好生，至仁無外，特降玉清道&#28801;，靈寶妙光，洞映蘭池，神化玄液，即俾亡故某人澡身浴德，蕩垢清塵，洗表裹之昏蒙，除形神之熱惱，朝真聽法，度命升玄。臣謹為上請五方五靈童子各五人，解穢君吏各一百二十人，浣濯夫人黃華玉女各一人，應時下降，取黃華神水，煉尸素漿，甘露金津，雲腴玉醴，灌注蘭湯之中，沐浴亡故某人，湔滌塵勞，消除罪障，五臟六腑，悉得清明，九竅四肢，俱成澄潔。又為上請主水主火大將軍，石景水母，流精玉女，九光童子，火鈴靈童，青玄煉魂，應干真眾，取南昌朱陵流火之庭，東井黃華流汨之沼，真水真火，一合來下，專為亡故某人煉洗穢氛，陶澄累垢，粒嚴受度，克應升仙、永證無為，不經輪轉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>升度亡靈章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣陋質何庸，短材無取，師恩赫奕，幸睹希微，帝力輝華，若為報效，期廣揚於濟度，克昭贊於生成。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟上件亡魂久淪陰地，獲睹陽光，自非度命以反生，曷俾超凌而自在？謹為拜章一通，上聞三天，伏望大道好生，至仁無外，特降玉清道&#28801;，靈寶妙光，朗耀玄虛，煥明壇憚，即俾上件亡魂，沐靈光而快樂，乘煉度以逍遙。臣謹為上請南昌上宮司命君、司錄君、延壽君、益算君、度厄君、度人不死君、南極長生君、度世司馬君、好生丈人君、迴骸起死無量度人君，升度亡故某人，先入黃華寶井，次入流火神庭，濯質蕩形，除陰煉穢，抱九天之真&#28801;，灌五帝之靈芒，氣象周圓，形神完復，颼車碧落，羽駕太清，升入天門，佩符合券，永無輪轉，常獲逍遙，受化更生，以為效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>遷拔亡靈章</b></span><span style="font-size: 9.0pt; font-family: 新細明體; color: maroon">遷拔道場用</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣福基夙挺，昌運欣逢，佩錄進階，傳經受道，深慚賽淺，莫悟希夷，過有貫盈，功無縷積，尚沐生成之澤，俾司濟度之科，益勉操修，庸期報稱，敬奉詞捆，所合奏聞。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟三官九署，六洞十宮，泉曲河源，北酆東岱，考校善惡，毫髮無差，濁世眾生，罔知修飾，六根三業，五慾七情，流浪顛冥，馳騁不息，致使魂歸幽府，神返幽關，冤仇擊縈，曹局推對，悠悠長夜，深可矜憐，自非上聖推惻隱之仁，曷俾下愚免沈淪之苦？謹為拜章一通，上聞三天，伏望道德，曲成慈悲，丕冒特降玉清道&#28801;，靈寶妙光，照耀鬱單，煥明澤壘，即使亡故某人睹此靈輝，自識宿命，捨惡趨善，脫苦上生。臣謹為上請太上十二陽門開光童子一十二人，天道功曹一人，九天雲路正一功曹九人，南昌上宮扶接引送神童玉女各一百二十人，手執太上遷神符命，開導靈幡，接引所薦亡魂蒙陽光之下燭，指雲路以上升，逍遙太空，永無淪墜。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>蕩滌血湖章</b></span><span style="font-size: 9.0pt; font-family: 新細明體; color: maroon">血湖道場用</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣塵泥賤類，草莽微生，誤玷班聯，濫司濟度，莫報生成之德，誓宣化育之仁，凡有皈依，敢忘關告。臣謹撾齋意，臣切念亡故某人三生四負，多積冤愆，六慾七情，易招釁咎，命罹產厄，神墮幽關，北酆東岱之曹，紀錄姓字，峽石血湖之獄，考對形魂，抱痛終天，無由解脫，爰念&#31104;生之本始，孰非祖&#28801;之分靈，妄業自招，實堪矜憫，帝恩無外，諒賜哀憐。謹為拜章一通，上聞三天，伏望垂惠重泉，曲加省覽，特降玉清道&#28801;，靈寶妙光，洞映十方，照燭長夜，變陰暗為陽明之境，化血湖為清諍之場，令諸罪人，自識宿命，捨惡趨善，脫苦超生。臣謹為上請三&#28801;流光符吏，蕩滌血湖符吏各一人，官將各二十四人，上詣三天金闕玉陛下，請降三&#28801;流光，真符玉元，蕩滌血湖，真符告下，北都羅酆大鐵圍山，峽石無問、血湖地獄，即冀符光朗耀，陰壤開明，原赦亡故某人洎見禁經產身亡，未得出離者，並與疾除罪簿，落滅惡根，解釋冤仇，開通性識，承今符命，獲脫冥途，來詣玄壇，聞經聽法，全形復質，隨果注生。又念淪染血腥，形神穢濁，來朝三寶，難近天光，謹為上請五方五帝解穢君吏各一人，玉女使者各二十四人，九鳳破穢大將軍，滌穢大將軍，洗穢大將軍，滅穢大將軍各一人，官將各二十四人，沐浴東井君一人，官將二十四人，洗濯夫人黃華玉女各一人，仙花玉女一百二十人，一合來下，為取黃華神水，煉尸素漿，甘露金津，雲腴玉醴，灌注蘭湯之內，沐浴亡故某人，洗除產厭，蕩滌穢腥，俾令內外光明，形神潔諍，根塵業垢，並與澄清。又念亡故某人，淪謝之初，自膺痛毒，榮衛傷瘁，未遂安痊，謹為上請天醫神吏，尚藥靈官，治病功曹，太醫博士各一人，一合來下，密運神聖工巧，餌以日精月華，玉芝金醴，五色神丹，救療諸苦，庶得陰陽通暢，血&#28801;和平，經絡還元，魂神澄正，朝真受度，托化人天，永無淪墜之憂，自在光明之界。更願靈光偉燦，慧澤周流，業海澄波，血湖息浪，人民品物，並受生成，舒化日於三塗，播仁風於八極。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>滅度煉尸生仙章</b></span><span style="font-size: 9.0pt; font-family: 新細明體; color: maroon">五煉生尸齋用</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣幸藉宿因，濫裨妙化，誓廣宣於濟度，庸上贊於生成，過有淵陵，功無毫髮，尚祈恩需，俯賜包容。臣伏為先師某人，元命某年月日時生存日佩某經受某錄，奉某法補充某職，係某靖焚修。末學道淺，仙品未充，莫能背土凌空，飛騰霄漠，運應滅度，以某年月日身經太陰，享年幾歲，已準三洞仙度品格，衣服枕席，遍篆靈章，衛其尸形，又準滅度五煉生尸，寶經玉字真文，安鎮五方、護其神識，練吉遷葬，寄形土官。</span><span style="font-size: 9.0pt; font-family: 新細明體; color: maroon">未葬更伺練吉寄形土官</span><span style="font-family: 新細明體; color: maroon">尤慮生存之日功德未周，恐阻超邁，遂卜今月某日，謹就某處崇建靈寶滅度五煉生尸妙齋二晝夜，期將先師某人扶接引送，返形受生，遊行太空。臣事金闕，臣義同父子，志劇悲惶，孝子云情鐘父子志劇悲惶恭按真科次第修奉。臣切惟三官九府百二十曹，四極明科，三品洞律，昭如日月，威若雷霆，學道參真，易招罪戾，未經赦宥，必墮幽鄉，轉眼畏途，惟增駭汗。今先師某人生逢昌運，佩奉玄元，未明修真御景之方，徒抱濟物利人之志，元臘節會，禁戒多違，經錄法階，朝修有缺，重以飛章進表，每漬仙真，設醮建齋，或干神吏，致使玄曹畢錄，&#28801;簿登書，陽過未原，陰愆莫這，倏忽厭世，遽受沈寥，自非大道廣運於慈悲，曷俾後學疾躋於沖躡？謹為拜上丹章一通，上聞三天，伏望上聖垂仁，至真矜憫，特降玉清道&#28801;，靈寶妙光，下覆先師某人魂魄尸形，削落愆尤，解除考訟，隨光御&#28801;，徑上虛無，仍乞告下十方三界，一切真司，特為原赦宿生今世三業六情，洎學道以來無邊過咎，並從寬釋，移名紫籍，受化更生。臣謹為上請靈寶落滅惡道靈官三人，官將各一百二十人，斷絕地根靈官四人，官將各一百二十人，飛度累戶靈官五人，官將各一百二十人，一合下降，為先師某人落滅三惡，斬絕地根，飛度五戶，名列太玄，乘景升神，上登無極。若先師某人魂魄淪墜三塗五苦、六天九幽者，即為度脫，高升上境。又為上請玄都金龍驛吏一十二人，東華青官九龍符命使者，九天道功曹一人，十方飛天使者十人，官將各一百二十人，上詣三天金闕</span><span style="font-size: 9.0pt; font-family: 新細明體; color: maroon">玉陛下</span><span style="font-family: 新細明體; color: maroon">，請降元始符命，金籙白簡，長生靈符，東華青宮九龍符命，登真度命，出離生死真符，南昌上宮寶誥，告下三官九署，五帝四司，無鞅陰治，若先師緣公私罪犯，未得解釋者，願乘此仙度功德，悉為赦除，若因三曾九祖億劫種親宿對罪綠結釁幽冥者，願為條錄生前建善之功，速為解宥，即冀改易罪籍，定名玉簡，遷神度品，高步天衢。又為上請九天三十二天，五老上帝諸天省府，北斗南辰，日月五星、天曹真眾、各降真&#28801;，接引先師</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">人，蕩滌愆瑕，進升道境，復還治職，&#28801;入玄玄，登品成真，永無輪轉。更願先師</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">人所屬</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">岳</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">山，真靈正神，符下九土地官，各依部界，營衛尸形，災害消除，塚墓寧靜，形安神守，魄不敢揚，持節契符，重甦骨肉，形與神合，遊宴騰凌，得為神仙，一如五煉生尸經旨，永奉玄恩，以為效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>升度仙魂章</b></span><span style="font-size: 9.0pt; font-family: 新細明體; color: maroon">師友命過用</span><span lang="EN-US" style="font-family: New MingLiu; color: maroon"><br>
		</span><span style="font-size: 9.0pt; font-family: 新細明體; color: maroon">
		臣</span><span style="font-family: 新細明體; color: maroon">綴武班聯，濫司濟度，叨恩逾分，拊己知元，誓弘洞輔之仁，密贊生成之德，尚祈洪造俯鑒丹忱。</span><span style="font-size: 9.0pt; font-family: 新細明體; color: maroon">臣</span><span style="font-family: 新細明體; color: maroon">謹據齋意，</span><span style="font-size: 9.0pt; font-family: 新細明體; color: maroon">臣</span><span style="font-family: 新細明體; color: maroon">職惟領教，理難抑違，切念</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">人幸藉夙緣，叨承玄蔭，佩籙奉法，受經學真，易涉塵寰，未明竅妙，建齋設醮，每冒威儀，拜表上章，實乖俯仰，破齋犯戒，縱業逞情，常失天和，多循人慾，三元五臘，莫謹朝修，甲子庚申，曾無懺謝，過書黑簿，名錄玄曹，未能坐脫，立忘升神御&#28801;，運應滅度，身經太陰，莫測升沈，倏經旬朔。</span><span style="font-size: 9.0pt; font-family: 新細明體; color: maroon">弟子云，臣</span><span style="font-family: 新細明體; color: maroon">情鐘父子，志劇悲惶。</span><span style="font-size: 9.0pt; font-family: 新細明體; color: maroon">弟子云，臣</span><span style="font-family: 新細明體; color: maroon">義均師友，志劇悲惶，自非上聖垂慈，高真孚佑，俯矜愚昧，力賜餅矇，何以洗洗前愆，導迎新既？庸是不揆狂斐，謹為拜章一通，上聞三天，伏望大慈曲成，至仁無外，特降敕命，行下十方三界，合屬去處，將某人浩劫以來，稟生之後，應有過犯，並與赦除，即俾定錄青宮，移名朱府，形神混合，&#28801;象周圓，隨我學功，校勳遷賞，復還治職，&#28801;入玄玄，克為聖君金闕之臣，大揚聖化，綠運不絕，身得神仙，逍遙上清，永無輪轉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>斷絕復連章</b></span><span style="font-size: 9.0pt; font-family: 新細明體; color: maroon">度星齋用</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣性識迂愚，資材短陋，綴斑聯而領教，誓濟度以推仁，凡有皈依，敢忘關奏？臣謹據齋意，臣切見上件亡魂，涉生以來，造業縱情，罔知檢戒，厭世之後，積愆抱釁，自致沈淪，流曳三途，顛連五苦，惟思執滯，豈念超凌。眷屬姻親，俱罹傳染，家門大小，積致傾亡。求替代以莫能，遂復連而無已，如斯陷溺，實可矜傷，自非玄造之拯提，曷俾下愚之安泰？謹為拜章一通，上聞三天，伏望隆慈，曲加哀憫，特降玉清道&#28801;，靈寶妙光，照燭重泉，釋明夜壘，即俾亡故某人，開通正念，悔悟宿因，醒覺前非，自求升邁，兔致延累，永斷復連。臣謹為上請石安君、都星君、誅殃君、都平君、朔平君、天玄君、石仙君、高都君、斷（歹＋羊）君、回化君十人，天醫博士，善談大夫各一人，官將各一百二十人，除殃君、天昌君、無上高倉君、中宮左都候君各一人，兵士各一萬人，素車白馬君一人，吏兵十萬人，參星將軍，太白兵星，熒惑吏，鐵面敢健食鬼力士，天鄒甲卒吏兵官將，一合來下，為齋主某人化諭先亡，分解冢訟，消除執著，斷絕復連。又為上請斷蛀大將軍，斷尸大將軍各一人，官將兵士十萬人，九天補氣將、甘露將、護命將各一人，官將各三十二人，一合來下，保護未來病苦，斷除先亡復連，即令某人形魂利安，塚墓寧靜，徵呼塚訟，自此斷除，釋罪登真，永超幽暗。齋主某人泊內外眷屬，合門姻親，快樂逍遙，竟離傳染，精神安泰，營衛和平、富壽康寧，以為效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>啟告玄穹章</b></span><span style="font-size: 9.0pt; font-family: 新細明體; color: maroon">預修黃錄齋用</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣濫承玄既、叨領真班，仰荷甄陶，俯深銜戴，期暢生生之厚澤，庸裨化化之深仁，控告既勤，關聞敢後？臣謹據齋意，臣切慮建壇之所，劫灰以來，陰濁混凝，游氛四塞，塵霾流伏、昏垢飛揚，非縣解袚之功，曷肅玄真之奉？重以故&#28801;斜雜，人物紛葩，宜解滌除，庶令清淨。謹為拜章一通，上聞三天，伏望大慈，曲施玄化，特降玉清道&#28801;，靈寶妙光，上煥雲霄，下輝風壘，十華八極，罔不洞明，即俾所建齋壇，灌沐靈光，一塵不立，內外融潔，寶芝自生。臣謹為上請五方五帝，解穢君各一人，官將一百二十人，捧持五和香泉，真精法水，一合下降，洗懼靈壇，解除厭穢。仙花玉女一千二百人，九鳳破穢，籙中運穢、解穢、收穢、卻穢、除穢、斷穢、洗穢、蕩穢諸大將軍各一人，官將各一百二十人，五方五龍，主水使者，一合下降，蕩滌內外，潔齋應辦，器用室廬，悉獲澄清，更無厭滓。又為上請降真召靈符吏，降真召靈童子各一人，責持高上玉清仙王降真符命，元皇召靈符命，宣告三界，嘯命十方，策役千靈，關盟萬聖，護持壇律，斜正齋功，由始及終，迄無障撓。更希敕旨行下玄壇，受事靈寶仙曹，省府院司，官君將吏，從臣請降，共佐洪釐，使齋主某人善果周圓，嘉祥密被，承恩今日，流慶他生，散壇言功，不負效信。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>超凌祖玄解冤章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣學術荒疏，材能淺局，每為人而有請，帷村己以知慚，仰藉高明，俯垂淵鑒。臣謹據齋意，臣職惟領教，理難抑違，謹涓今月某日為始，就某處崇建玄壇，依按真科，次第修奉。臣切惟齋主某人，世綠酬醉，塵務蒙迷，九祖七玄，寧無罪累，三生四負，或結冤仇，非由解釋以超凌，曷俾善功而圓滿？謹先於某月某日夜，修設玄都大獻，玉山&#27972;供，攝召上件亡魂，普及六道四生，諸類幽爽，享食受煉，膺戒佩符，若冤若親，俱超淨域，庶使齋主某人，一身清諍，萬罪蕩除，冢訟不生，怨憎何有，逍遙自在，成就良因。謹為拜章一通，上聞三天，伏望大慈，曲施宏化，特降玉清道熙，靈寶妙光，照耀陰肩，開明夜府，幽冥萬類，均脫化機，乘此靈光，來親壇憚，聞經聽法，各遂騰凌。臣謹為上請玉清俱津大梵靈官三十二人，仙吏一百人，為齋主某人呎灑甘露，溥化斛筵，周遍虛空，無窮無盡，哺飴眾爽，各獲豐盈，隨感來歆，悉皆飽滿。又為上請玉清上解祖考靈官，解冤釋結靈官各三十二人，仙吏各一百人，為齋主某人開釋祖玄，疾除罪簿，永超愛網，獲脫輪迴，解釋仇&#38624;，齊同慈愛，克離冤囿，竟陡生方，俾先亡永無繫戀之憂，而齋主克遂薰修之果。更為上請朱陵火府，南昌上宮，黃錄靈曹，執法仙眾，各持真水真火，煉度眾魂，俾出幽關，咸生&#27972;域，庶幾恩甦品類，悉出迷途，冤愛冥靈，齊登道岸，敷太上無私之澤，贊玄元有造之仁，極天際地，咸膺至化。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>不經地獄章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣一介愚蒙，千生綠會，胃憑涵育，荐漬崇嚴，雖揣分以凌兢，敢謄詞而關告。臣謹據齋意，臣領詞虔切，理難抑違，謹涓今月某日為始，就某處肅建玄壇，依按真科，次第修奉。臣切惟齋主某人，托邊塵籠，隨綠世網，為人為己，易積愆尤，謀身謀家，動招罪障，恣情於三尸五累，逞志於三業六根，東岱簡書，北鄧錄籍，百年運盡，慮墮幽寥，九夜神遷，必膺考校，玆預投誠於玄極，先期曲赦於蒼穹，懺往罪而盡消，悔前非而不作，勿經幽暗，常履光明，徑上南宮，永離北府。究觀衷素，實可矜憐。謹為拜章一通，上聞三天，伏望大慈，曲施宏化，特降敕命，宣告三官九府百二十曹，六洞十宮，羅鄧鬱絕，河源泉曲，五道俱泠，五帝考官，六宮緣吏，巨天力士，執罰神兵，司殺司功，司命司錄，城隍社令，主罪職寮，俾齋主某人，積劫以來，稟生之後，心生口語，自作教他，輕重罪愆，未經原赦，因今善果，咸與蕩除，削過黑編，移名青錄，將來運應滅度，身經太陰，所在玄曹，普加部衛，不罹苦趣，疾詣南天，受化朱陵，逍遙自在，輪轉不絕，得為神仙，蒙如所陳，允昭真既。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>南宮寄籍章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣迂疏賤類，朴野愚生，誤綴班聯，濫司濟度，既投誠而懇告，盍請命以關聞。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切惟齋主某人，身隨塵域，心慕玄關，謝過祈恩，既嬋懇切，修齋行道，爰罄修崇，期生前削落於罪愆，庶身後轉輸於福祐，北都泉曲，願滌刑編，南昌上官，覬書真籍，儻此日寄名而有耀，則他生受化以無憂，洞察忱徇，委堪矜憫。謹為拜章一通，上聞三天，伏望大慈，曲施宏化，特降敕命，宣告南曹，為消黑鬱之名，即紀朱陵之籍。臣謹為上請南宮度人不死尊神，南極長生大君，度世司馬大神，好生韓君丈人真君，南上司命司錄，延壽益算度厄尊神，迴骸起死無量度人真君，一合來降，特為齋主某人寄名玄籍，削罪鄧山，運盡百年，即登朱火，不經陰地，常睹陽天，流餘慶於曾玄，沛天恩於浩劫。更希睿渥遍澤群靈，監善惡之敷羅，沐齋功之廣大，普天率土，均衍蕃釐，六趣三途，俱承純緞，慈雲誕布，湛露密濡，動桓飛潛，生生自在，幽冥品類化化無方，陶太和之靈風，鼓時雍之至治。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>眾真監度章</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		臣夙承玄運，生際昌時，慚無及物之功，期暢度人之澤，荐敷萬一，敢嬋再三，尚冀高明，俯垂釆聽。臣謹據齋意，臣職惟領教，理難抑違，謹涓今月某日為始，就某處肅建玄壇，依按真科，次第修奉。臣切慮齋主某人，業機累性，世網謀生，五慾七情，寧無過咎，六因十習、易積愆尤，雖汨沒於今時，恐紛紜於身後，懺罪北府，寄籍南官，諒荷玄恩，俯垂洪澤，自非生身而受度，永斷惡綠，曷令膺戒以佩符，常趨善地。庸罄忱徇之請，仰干穹昊之仁。謹為拜章一通，上聞三天，伏望大慈，曲施宏化，特降敕命，宣告十方三界，合屬玄曹，俾齋主某人，肅建壇場、羅敷盟信，徽迎萬聖，降召千真，遵金錄度命之文，受九戒二簡之妙，他年滅度，不墮迷途，徑上朱宮，更生受化。謹為上請無上九天帝君，三十二天帝君，五靈五老帝君，日月五星真君，南辰北斗，二十八宿，三官帝君，南昌上宮度人真眾，天曹地府，五岳四讀，無鞅真宰，俯降玄壇，監真證度，奉為齋主某解釋冤仇，超度宗祖，飛滅途苦，斷落業根，割削陰名，移注真籍，降金液而煉質，灌靈芽以生津，九&#28801;周流，八景合備，消五行之魔試，度萬劫之凶災，白簡上生，赤書保運，欣慶受度，既無拘於天門，逍遙登真，自永離於地戶，百年運盡，直詣南丹，受書超凌，永登妙果，培今生之慶址，植他世之昌基，與道合真，以為效信。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太上濟度章赦卷中竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
<object classid="clsid:6BF52A52-394A-11d3-B153-00C04F79FAA6" id="Player" height="45"
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="\\Pch-p4-26\d\Inetpub\wwwroot\INDEXC3\C3WMA\C3X05WMA\X0501.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="50">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="1191">
</object>
        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>