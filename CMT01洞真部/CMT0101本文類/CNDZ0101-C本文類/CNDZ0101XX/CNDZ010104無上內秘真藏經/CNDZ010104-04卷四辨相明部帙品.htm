<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../../godking.htm">
    <font color="#800000">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">洞真部本文類</font><font size="3" color="#800000" face="新細明體">(CH0101)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 18.0pt; font-family: 新細明體; color: #993300">
		無上內祕真藏經</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: #993300">
		經名：無上內祕真藏經。簡稱《真藏經》。撰人不詳，約出於隋唐之際。十卷。底本出處：《正統道藏》洞真部本文類。參校本：《真藏經要訣》。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size:16.0pt;
font-family:新細明體;color:#800000">無上內祕真藏經卷之四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family:新細明體;color:#800000">辯相明部帙品</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		是時，元始天尊恬然安靜，在靈解山遍施功德，示眾經相，顯真道源：一切諸法，性相空寂，無生無滅。何以故？法本微妙，功德深遠。眾生迷惑，信法不淳，自生謗毀，失三寶源。何以故？煩惱障深，慧源不曉，輪轉三塗，永無解脫。爾時善明童子聞是語已，上白天尊：今日侍座，歡樂難勝。敢問天尊，眾經名相，其數幾何？為有部&#34976;，為法界總名。愚情不了，唯願天尊分別為說。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：善哉善哉，子之所問，正得機宜。一切諸法，並是經目，無內無外，非長非短，微妙清淨，常住不壞。何以故？法性空故。愚人淺識，不悟大道，失真常性，迷惑正經。示為部&#34976;：一者上清，二者妙真，三者太一，四者妙林，五者開化，六者僊人，七者黃林，八者上真，九者道教，十者上鍊，十一者上妙功德，十二者道德。此十二部經蘊在大洞玉清境藏中，無毀無壞，無生無滅，湛然常住，遍眾妙門。一者洞玄，二者元陽，三者原辰，四者大劫，五者上聞，六者內音，七者鍊生，八者靈祕，九者消魔，十者無暑，十一者案摩，十二者上通。此十二部經在大洞上清境藏中，微妙清淨，為諸天根本，萬有之基。一者太清，二者徹視，三者集僊，四者洞淵，五者內祕，六者真一，七者集靈，八者中精，九者無量，十者集宮，十一者黃庭，十二者小劫。此十二部配屬大洞泰清境藏中，濟生度死，為萬法舟航。此三清奧內真藏之中，示有名跡，顯眾妙經，包羅無外，妙入細微。若有人能受持書寫，講說讀誦，此人功德不可思議，非譬諭格量得其邊際。何以故？金口所說，無虛假故。一切諸僊聖道，未有不由此經而成道者。何以故？此經微妙，具眾經目，諸天童子、大力、鬼神、金剛、師子共相衛護，不得輕泄。若有誹謗不信，此人即得重病，前業受報，今暫為人，致生誹謗不信大乘，後死當入黃泉，長處闇獄，無有解脫。善明童子，汝等徒眾深思此經，勿生不信，隨邪見道。何以故？無信故，信不深故；無慧故，慧不深故；無解故，解不深故；無思故，思不深故；無定故，定不深故；無通故，通不深故；無絕故，絕不深故；無便故，便不深故；無證故，證不深故；無妙故，妙不深故；無道故，道不深故。汝等徒眾，歷劫艱辛，學小乘行，終無得道。何以故？諸法解脫，有擊相違，動則乖所，失正道源。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		善明童子伏受教言：未曾所說，今日所說；未曾所聞，今日所聞；未曾所見，今日所見。四座歡喜，眾兆咸寧，多所不解，敢問天尊諸經部&#34976;，統攝諸法，為止其數，為無數耶？若亡數者，不攝諸法；若無數者，則無部</span><font color="#800000"><span style="font-family:新細明體;">&#34976;</span></font><span style="font-family:新細明體;color:#800000">。云何數有三十復有六名？既有數者，數則有窮，何能妙微，濟窮苦&#25145;？眾所未了，唯願天尊隨緣顯示。天尊含笑，遍體光明，照諸國土，無極世界，並皆應見，不動本國，到靈解山聽天尊說。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：汝所問法，未解經旨。吾為汝說。一切諸法，普是經目。眾生愚闇，不曉本源，失真常道。分別為說，假示眾經，顯諸部&#34976;，隨緣為釋。或說大乘；或說中乘，或說小乘；或於大乘而得悟解，或於中乘而得悟解，或於小乘而得悟解。悟解之理，絕三乘跡。當知諸經盡妙，非數非非數，非大非非大，非中非非中，非小非非小。雖止部&#34976;，妙入細微，濟沉溺苦，略顯其數，示者指歸。若能悟解，本微化見，究竟圓滿，了達諸法。無取無捨，無貪無愛，無癡無慾，無瞋無喜，無殺無盜，一相平等。平等之理，隨分功德，各各具足，慧解無窮。眾生不曉，自相違犯。譬如油能燃燈，燈明自煎，油盡燈滅。眾生迷惑，亦復如是。自造自報，如影隨形。形直影端，形斜影曲，諸法業報，果皆從因。一切眾生無有行者，云何見道？譬如種植，種穀穀芽則生，不種穀者無穀無芽，云何得穀？眾生因果，亦復如是。不種善因，亦無善果，無善果故，則惡因生。生長惡果，惡果生長，業業相因，因果不絕，彌淪三界，墮諸惡道。後生人中，永無人禮，云何信道？云何行道？云何悟道？何以故？，無善因故，無智慧故。善明童子及諸四眾諦聽善思，無狐疑想。此經深妙，最尊最貴，諸天神聖無不敬重。汝等徒眾，宿緣有幸，得預知聞，入功德所，無以為諭。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		善明童子伏受教旨，諸疑不了，敢問：此經等一切諸法，無有分別，既無分別，云何說此經最尊最貴？若獨尊貴，即不等法。既不等法，則有差別；有差別故，則有優劣；有優劣故，則有貪欲；有貪欲故，則有生死；有生死故，則有愛念；有愛念故，則隨邪見，云何得道？</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：經等諸法，諸法等經；道等諸經，諸經等道；道等生死，生死等道；道等貪欲，貪欲等道；道等恩愛，恩愛等道；道等去來，去來等道；道等富貴，富貴等道；道等貧賤，貧賤等道；道等愚智，愚智等道；道等畜生，畜生等道；道等禽蟲，禽蟲等道。如是等故，等無所等。云何諸法而有差別？</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		善明童子上白天尊云：道等無所等，不審一無所等，非一等不？答曰：非一無等。又問：非一無等，云何名道？答曰：非道為道。又問：非道為道，是真道耶？答曰：非真道也。又問：云何非真？答曰：諸法無二，非真非俗，非大非小，非長非短。眾生愚闇，障翳日月，常&#21351;不起，如盲者不睹，如聾者不聞。如此經者，億千萬劫不可得聞，瓦能了解？吾昔於靈解山宣揚此經，時此座主，名曰達慧，廣延徒眾，四方雲集。到靈解山，次等而坐，供給衣食，並皆充足，功德遍施，無饑無渴。爾時十方大地悉皆震動，師子猛獸，並共護持。有一賢者，名曰法才，心樂道德，父為國王，禁制不得，自在泣涕交流：我生何罪，心志不遂。唯願天尊聖道憐愍愚心，今身不果，願我後生，遇見天尊，教我出家，學大乘道。發願已後，常行慈心，晝夜念道，今得遇我顯揚大乘，習無漏法。善明童子，及諸大眾，當知今者真藏童子，即是昔日法才是也。法才心願久遠，始得見聞。當知此經尊貴，理趣深遠，難可卒聞，況今淺識能得信解。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		爾時，真藏童子於座而起，稽首上白天尊：小子有幸，得悟大乘。昔日雖在聾俗、心願不輕，當時不遂，道降無差。今遇天尊，顯大乘道，施無上藥，悟解諸法，了達宿因，證無生法，深思慶幸，難可諭知。不審天尊此經方便、後學其法，云何為簡而授、為普度之？</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：善哉善哉，汝慈悲行，自度度他，接續方來，為法梯磴。如是功德，廣博難稱。此經大乘，無大不包，無細不入，濟沉溺苦，普救蒼生，何有簡法？</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		真藏童子稽首復問：不審一切眾生信心不等，各由宿因，修善行業，積劫累功，而成道果。若不修善而得道者，則無因有果，無果有因，果業顛到，故修善者應墮地獄，作惡者應得生天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:#800000">又云：普度眾生，濟沉溺苦，如是之理，眾生不修，經自度之，得成道果。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：大乘平等，普濟蒼生，盡虛空際。譬如日月，乘天普照，而盲者不睹，非日月不照。又如大地，能生隨緣，而種皆得果實，而愚者不種，非地不生。又如慈母愛子，子而不孝，非母不念。當知此經，亦復如是，皆須供養，&#20915;其眼目，眼目明淨，得見本源，遊塵永滅。如是因&#27972;果淨，因即是果，果即是因，因果一相，平等無二。無二者，非因非果，而為道果；非高非下，而為高下；非長非短，而為長短；非見非聞，而為見聞；非香非味，而為香味；非智非德，而為智德；非經非道，而為經道；非心非想，而為心想。如是達觀，證法生靈，善解護持，功德具足。汝等徒眾勤心學行，修無上道，勿信邪言，受無漏業。疾病將至，憂惱萬端，欻爾之間，索然命盡，永不自覺，終身迷惑，輪轉三塗，長離善道。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">爾時，真藏童子及諸四眾聞是語已，歡喜讚言：</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊在靈解，說法教天人。顯揚諸經相，四眾並來尋。功德無不普，非長非短因。三清斷四惑，道德隨日新。經敷滿法界，部&#34976;示關津。我等諸徒眾，與道為善鄰。斷諸漏永盡，惡業不能侵。積善無畏力，自然功德林。天尊巧能說，施藥通流布。愚者不能飲，智者餐甘露。聾盲自不見，巧說終無悟。大乘難思議，寂然無不度。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		爾時，真藏童子及諸四眾，說此讚已，功德廣遠，非可歎說：我等徒眾共讚法王，顯天尊德，終劫說之，亦不能及。敢問天尊，經寶次第，功德階級，何者為先？早證果者，何法最易？唯願天尊慈悲為說，眾中優劣，有難悟易悟，數請繁重，觸冒尊顏。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：往古無量劫時，有一僊人，名曰僊靈，不信大乘，常習小道，長齋苦行，隱在山林，服餌餐松，學他僊道。累劫辛苦，道不可階，終無解脫；雖得延年益壽，不必三便，沉淪在苦。真藏大乘經典，包羅無外，細入毫端，行內行者，悟解須臾。諸經部&#34976;，示相凡愚；功德因緣，隨方引誘。冥心內照，真趣道場，絕諸漏相，無先無後，無內無外，無階無級，功德浩蕩，重於法界。法界殊方，無內無外，無視無聽，無思無想，隨分功德。功德具足，無出無入，無去無來。汝等四眾勿疑功德經寶，無寶無差，教&#36857;淺深，布張得所。何以故？法性真故，不受塵故。若無慧解，法性不通，六情受染，則生六塵不滅，心識不住，念念相摧，習業既多，輪迴五道，煩惱憂懼，疾病逼身，父子恩情，索然命盡，魂神流漂，墮三惡道。如是苦痛，不可思議。善男女等，勤行精進，勿生懈怠，各發善心，修無上道。功德莊嚴，則六情不染；六情不染，則六塵淨；六塵淨故，則六識通；六識通故，智慧具足，則成道果。成道果已，得無畏心，究竟平等，了達諸法，縱容自在，無餘憂，無餘喜，無餘樂，無餘苦，無餘貪，無餘愛，無餘惱，無餘瞋，無餘思，無餘想，無餘視，無餘聽，無餘觸，無餘博，無餘取，無餘捨，無餘增，無餘念，得法自在，名功德林，是為真道。善男子等，汝等四眾發大乘心，悟諸餘理，常行四念，度諸眾生，濟窮苦厄，福德無量，不可稱說。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		爾時，真藏童子及諸四眾聞如是說，歎未曾有，歡喜作禮，而作頌曰：</span></p>
		<p style="line-height: 150%; margin-left: 12.0pt; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		法王慧澤無邊底，說法無量度眾生。跛&#36483;聲盲皆自得，五欲四倒坦然平。<span lang="EN-US"><br>
		</span>我等徒眾欣歡悅，悟入大乘無有盈。生死變化無轉動，浸溺稽天而不驚。<span lang="EN-US"><br>
		</span>法王法力猶方寸，大智大行等生露。天尊廣遠慈悲力，遍灑微塵成甘露。<span lang="EN-US"><br>
		</span>眾生受潤猶不知，迷途造惡終不悟。我等善行方便慧，各各勸誘流傳布。<span lang="EN-US"><br>
		</span>慧日慧音音不絕，愚者漸染諸根祚。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		是日，真藏童子及諸四眾讚誦天尊，顯功德力，遍法無間，非可譬論，得其根際，如是功德不可思議。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：一切諸法，皆是三世法身，身有三世慧眼。若無慧眼，云何識別？既無識別，喪我本身，迷惑諸法，即是顛倒。顛倒既見，則成煩惱；煩惱習業，苦痛切身，生死輪迴，終無解脫。諸善男子，淳謹行業，勿令二心，毀謗賢良，反善作惡，兩舌傷人。如是罪報，苦毒難勝。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		真藏童子及諸四眾聞此妙音，歡喜無量，敢問天尊：三世慧眼，為一開三，為三合一。若一為三，為三無一；若三為一，為一無三，云何一有三慧？若一而有三者，亦應一眼而有三身。如是疑惑，唯願天尊善別為說。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：善哉善哉，如汝所疑問難。諸法無量，功德無量，或一為三，一三無體；或三為一，三一無名。或一眼成無量形，或一形成無量眼。如是方便功德，不可思議。所云一為三者，並是為緣，顯無明障，緣眼障滅，三一非真。何以故？要由此經。此經能開慧眼，有利益故，一切僊聖皆由此經而成道果。諸善男女，吾念&#32675;生，如母愛子，化導誘引，懇志殷勤，故說此經，分明委悉，真實要義，顯然易解。若復有人得聞此經，信心恭敬，諸僊童子、大力善神自然衛護。當此之時，國王帝主受持此經，一國男女無有夭傷，國富人豐，兵</span><font color="#800000"><span style="font-family:新細明體;">災</span></font><span style="font-family:新細明體;color:#800000">不起，風雨及時，萬人安樂。當知此經有大神力，功德廣遠，非可譬喻。天尊於是而說頌曰：</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		大乘平等教，普化諸眾生。非外亦非內，功德坦然平。愚人不信法，智者見公驚。悟解真藏理，法界自然成。我非形色象，法性盡無名。汝等虛嗟詠，心識不能明。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊說此頌已，告諸四眾，大力神王、金剛師子善念護持，修行正法。爾時真藏童子及諸四眾聞此妙音，神開意解，歡喜受持，各守一元，修無上道。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：成道果已，寂然無我，究竟清淨。清&#27972;微妙，能生諸法。諸法各得自生，自生各得，無滅無生，無生無滅，自在法王，功德具足。一切眾生，愚闇不通，閉塞六情，諸根受染，染著迷惑，迷惑相傅，遂不覺悟，輪迴五道，不信大乘。何以故？一切眾生受有為樂，云何能捨？假使捨有，即取空法。取空為空，空不離有，有不離空；空有二名，擊業縛身，云何得出，超入道源？</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		真藏童子敢問天尊：空有二名是道體不？是真空不？是妙理不？是清淨不？是究竟不？是寂滅不？若通是者，云何有縛？</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;color:#800000">
		天尊曰：善哉善哉，如汝所問，甚得機緣。空有二名，雖是道果，究竟真空。眾生不曉，染有受著，即非道果。何以故？一切眾生，究竟清淨，非空非有，非長非短。若受相者，則壞正真，即乖本所，即非道果。何以故？眾生非空非有，云何有知空有？云何有知道性？云何有知正法？云何有知究竟？真藏童子及諸四眾聞此妙法，各自思惟，稽首而退。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
新細明體;color:#800000">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:#800000">無上內祕真藏經卷之四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">潘秀玫</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
