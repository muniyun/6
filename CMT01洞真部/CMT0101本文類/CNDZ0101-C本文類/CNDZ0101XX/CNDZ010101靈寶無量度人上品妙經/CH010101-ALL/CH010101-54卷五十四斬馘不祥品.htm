<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../../../godking.htm">
    <font color="#800000">
    <img src="../../../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">洞真部本文類</font><font size="3" color="#800000" face="新細明體">(CH0101)</font></td>
      </tr>
		<tr>
        <td width="95%" align="center" height="100%">
        <p style="margin-top: 0; margin-bottom: 0">
		<span style="font-family: 新細明體; color: #008080"> 
     
    	<a name="靈寶無量度人上品妙經"><font size="5">靈寶無量度人上品妙經</font></a></span></p>
		</td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: maroon">卷之五十四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">斬馘不祥品</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　道言：昔於始青天中，紫陽泛歌大福樂土，受元始度人斬馘不祥妙品。元始天尊當說是經，周迴十過，以召十方，始當詣座。天真大神，上聖高尊，妙行真人，靈威神王，黑天玉京大將，斬邪馘毒威兵，巨魁伏魔誅魂都吏，無鞅數眾，乘空而來。寶雲接天，明霞覆海，瑤車玉輪，珠景垂蔭，飛華妙光，疊彩&#33905;薈，森映碧空，三日三夜，諸天宮殿，山川谿谷，混交九色，三辰定照，五斗停機，四極運明，神&#28895;澄霽，一國地土都鄙人物，遞相鑒燭，萬身入於一身，一影普涵萬影，色空同顯，神氣合冥，遐爾若等，無復高下，土變柔碧，洞徹九虛。眾真侍座，元始天尊玄坐雙景迴旋神龍天寶之座。說經一遍，諸天大聖同時稱善，
		是時，一國男女，天身淨睦，妙香飄馥。說經二遍，天境高嚴，九霄散縟。說經三遍，沆露凝珠，寶林綴網。說經四遍，天籟成音，瓊金流響，自然法唱，讚詠沖玄。說經五遍，水光湛瑩，海嶽呈祥。說經六遍，飛仙揚花，彌空錦色。說經七遍，靈威降世，掃滅祆氛。說經八遍，三界蒙福，人道安寧。說經九遍，六氣順常，三災消殄。說經十遍，天真下濟，說法度人，
		是時，一國是男是女，莫不傾心，皆受護度，咸得長生。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：是時，元始天尊說經一遍，東方無極無量品靈威勃法大神，無鞅之眾，浮空而至。說經二遍，南方無極無量品靈威斬祆大神，無鞅之眾，浮空而至。說經三遍，西方無極無量品靈威斬鬼大神，無鞅之眾，浮空而至。說經四遍，北方無極無量品靈威斬精大神，無鞅之眾，浮空而至。說經五遍，東北無極無量品靈威典獄大神，無鞅之眾，浮空而至。說經六遍，東南無極無量品靈威斬邪大神，無鞅之眾，浮空而至。說經七遍，西南無極無量品靈威飛符大神，無鞅之眾，浮空而至。說經八遍，西北無極無量品靈威吐毒大神，無鞅之眾，浮空而至。說經九遍，上方無極無量品靈威九首大神，無鞅之眾，浮空而至。說經十遍，下方無極無量品靈威殺伐大神，無鞅之眾，浮空而至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　十遍周竟，十方無極靈威大神，一時同至，一國男女，傾心歸仰。來者有如歸雲斂霧，無鞅之眾，遍滿一國，咸覬和寧，斬馘群醜，不祥捐蕩，境宇鎮清，駢</span><font color="#800000"><span style="font-family: 新細明體; ">&#27823;</span></font><span style="font-family: 新細明體; color: maroon">凝瞻，非可禁止。於是元始天尊於眉間，示現金色光明，色光宛轉，於其光中化出十方宮殿，戶牖敞對，重堂巍閣，光氣同流，冉冉浮空，去地五丈也。元始登引，天真大神，上聖高尊，妙行真人，十方無極靈威大神，無鞅數眾，俱入化宮之中。天人仰看，惟見勃勃從化宮金光中入，既入光中，不知所在。國人廓散，神宮流轉，勢如旋虹。元始即於其內，說經都竟，眾真監度，以授於我，當此之時，喜慶難言，法事粗悉，諸天復位，倏欻之間，寂無遺響。
		是時，天人遇值經法，普得濟度，邪正道分，斬魔馘祆，蕩滅不祥，傾土歸仰，成行善心。正智正道，正神正念，正思正意，正力正威，正行正儀，言詞朗直，口慧和聲。齊同慈愛，異骨成親。國安民豐，欣樂太平，正教開廓，魑魅馘平。道妙至真，悉廣明心。寶奉宗禮，皆得度世。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　道言：元始天尊說經中所言，並是諸天上帝正真內名，隱韻之音。亦是十方靈威神王，內諱斬馘不祥之隱名也，非世之常辭。上聖已成真人，探妙極微，能悉其章，誦之十過，諸天命靈，八威鼓氣，神官執刺，魔帥&#31104;章，綱緯合軌，元魁吐暉，邪精滅&#36857;，鬼徒喪形，正道通心，真光衛魂，陽施至德，死而更生。至學之士，誦之十過，則九天策名，五帝給乘，三元備兵，惡注逃殞，生功充盈，邪關杜塞，赤書降庭，福源自布，災殃不經。所以爾者，學士感徹玉清，高上遐鑒，羽葆列營，召制十方，威被六天，道為太極所仰，萬靈咸尊，已試無難，固守黃寧，地祇敬伏，攝御魔靈，辟除災病，永與生存。輕誦此章，削落胎元，神廬圯摧，七魄蹈揚。供養尊禮，門戶興隆，霄京降契，福祿共滂。大帥秉鉞，斬馘不祥。世授道德，孫葉茂昌。慶善相因，萬災伏藏。斯經尊妙，獨步玉京，度人無量，為大</span><span lang="EN-US" style="color:maroon"><br>
		</span><span style="font-family: 新細明體; color: maroon">法之宗。巍巍正氣，天德自勝。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　道言：凡誦是經十過，諸天齊到，神綱五斗，巨天斬馘，天騶甲士，威南巨兵，五天大帥，部率十方靈威，河魁大神，銜符操鉞，即至其所，&#25673;捕九醜，暗澤幽川，古空巫祠，一切祆魅。及以魂爽，依附木石，潛遘生人，誣訟三官，覬伺禱祭，四目大呼，神虎奮翅，毒獸舉牙，擲火激電，斬首馘耳，世之不祥，應皆蠲蕩也。上學之士，修誦是經，青房大神，鳴鈴以卻穢，紫戶將軍，引劍以辟魔，玉女叩瓊於九室，黃老振音於三素也。世人受誦，則延壽長年，黃庭之下戶，白雲之窮閭，泉曲寒池，萬鬼弭蟄，腎海不波，水怪竄&#36857;，上宮唱善，三府樂玄，後皆得作尸解之道，魔鬼不得而徵呼，地司不得而攝錄。神氣蘊形，自成法體，魔精受鍊，飛行太空。此經微妙，普度無窮。一切天人，莫不受慶。天界五魔，中元五尸，地司五考，永斷不祥，長保元吉。無量之福，生死蒙惠。上天所寶，不傳下世。至士齎金寶效心，盟天而傳。經泄漏慢，殃及九祖，長役鬼官。侍經五帝，玉童玉女，各二十四人，營衛神文，保衛受經者身。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：正月長齋，誦詠是經，召攝北清洞陰尊神，部督神兵，奏詣上宮。七月長齋，誦詠是經，召攝中天五帥，三界大魔，紫微帝君，統按百神，滌蕩邪源，掃滅祆氛。十月長齋，誦詠是經，召攝六天洞臺之靈，三官曹局考魂大神，執御八山勾鎖&#21189;殺大神，九首龍君，斬馘故氣，不祥窮魂，五媼疫毒，土木百精，害於生類羌夷鬼神。使國界安寧，人民遂成，國王帝主，君臣父子，安鎮國祚，保天長存，世世不絕。常為人君安鎮其方，民稱太平。八節之日，誦詠是經，召攝八天大威&#28895;火洞熏太一八神，八殺靈君，領駕風雲遊盻九宮，孤虛奇門，斬馘不祥，無使亂程。本命之日，誦詠是經，召攝三真，升入泥丸，斗極紫&#28895;，中黃上真，口吐青華，鎮兆等身，三尸消落，殃疰枯焚，黑結白奸，斬伐無停，三帝紀功，七真運靈，神童導前，身有光明，三界侍衛，五帝司迎，萬神朝禮，名書上天，功滿德就，飛昇上清。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　</span><font face="新細明體"><span style="color:maroon">道言：行道之日，皆當香湯沐浴，齋戒入室，東向，叩齒三十二通，上聞三十二天，心拜三十二過，閉目，靜思身坐青黃白三色雲氣之中，內外蓊冥，有青龍、白虎、朱雀、玄武、獅子、白鶴，羅列左右，三天直事，左右兵吏，殺鬼使者，斬馘天務，森然備衛，日月照明，洞煥室內，項生圖象，光映十方，如此分明。密咒曰：</span></font><span lang="EN-US" style="font-family: 標楷體; color: maroon"><br>
		</span><span style="font-family: 新細明體; color: maroon">
		無上玄元，太上道君，召出臣身中三五功曹，左右官使者，侍香玉童，傳言玉女，五帝直符，直日香官，各三十二人，關啟所言。今日吉慶，長齋清堂，修行至經，無量度人，願所啟上徹，徑御無上三十二天元始上帝至尊几前。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-family:標楷體;color:maroon">畢，引&#28801;三十二過，東向誦經。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">元始無量度人上品妙經</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　元始洞玄靈寶本章，斬馘不祥，十迴度人，破邪隱韻，離合自然。太無無名，混洞北清。太一正真，化為老人。紫羽錦</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，腰帶流鈴，首建天英，執御洞經。口吐靈和，斬馘百精。天和至真，真氣煥明。五色玄黃，八角成文。龍章虎書，符圖啟靈。化生六甲，役使六丁。三元定錄，五帝變形。開廓陰穢，正道聿興。無文不光，無文不明，無文不立，無文不成，無文不度，無文不生，是謂大梵，天中之天。玉符妙重，諸天所尊。變化金闕，上清之神。太霄九華，梵氣洞冥。圓羅紫極，七九合玄，玄臺玉京，中有上皇。斬邪討奸，惡源消斷，真道自然，自然靈威。火山炎池，冶鍊至神。龍巾鳳衣，主攝不祥，聖賾通開，萬二千神。符圖火兵，俠衛上皇，都校三元。眇眇玄道，若亡若存，雙景內朝，陰陽循環。紫景白霏，嚴駕不停，大行梵氣，周迴十方。中有三天正法之神，中有北玄斬邪之君，中有司禁勃法之神，中有神符保命之君，中有六天普護丈人，中有九天司命採察之君，巡遊五嶽丈人，都禁真官，身化水火，立生風雲。神公萬億，虎賁兆民。斬馘不祥，無量度人。今日校錄，諸天臨軒。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">東方無極靈威神王</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		南方無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		西方無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		北方無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		東北無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		東南無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		西南無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		西北無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">上方無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">下方無極靈威神王，長生大聖</span><font color="#800000"><span style="font-family: 新細明體; ">，</span></font><span style="font-family: 新細明體; color: maroon">無量度人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		十方至真靈威神王，長生度世無量大神。並乘紫氣丹霞，徊光赫衝，翠旌錦節，素蓋瓊輿，驂御龍虎，導從仙真，建五神流煇之幢，三素翔鸞之紱，前嘯玉籟齊唱，後吹碧籥同鳴，絳鵲青禽，嘯歌噰噰，四明治道，五仙陪車，億乘萬騎，浮空而來。傾光迴駕，檢錄不祥。諸天上公，北酆真宰，九天都司，七政八靈。騁霧凌風，奔馳炎獸，擲旗鼓革，號呼獵響。執案考籍，齊到帝前。隨所應度，嚴校諸天。下及人都，幽關冥界，無極神鄉，泉曲之府，北都羅酆，三官九府，十二河源，爍羅鬼國，二十四境，幽獄罪徒，生魂死魄，停繫嶽瀆。注害世間，喜為不祥，促人壽命，發災興毒，成厄誣冤，放施毒邪，臨民命祿，使福德不備，智暗偏&#31104;，&#23557;夭族屬，陰曹肆便，充惑綿邈。嚴奉赤文，衹行符命，神刀斬戮，萬鬼縻睛，解釋祖考，億劫種親，及大魔魂，攻蝕攝考，肆虐生民，不得拘留，逼合鬼群。元始符命，時刻昇遷。赦過伐罪，一一記名。北都寒池，部衛形魂。制魔保舉，度品南宮。世無災殃，福慶自生。來斬馘者，鬼錄課盟。死魂受鍊，仙化成人。生身受度，億劫無傾。陰陽九六，常與善循。隨劫輪轉，與天齊年。永度三途，五苦八難，超凌三界，逍遙上清。上清之天，天帝玉真，無色之境梵行。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　東方八天</span><span lang="EN-US" style="color:maroon"><br>
		</span><span style="font-family: 新細明體; color: maroon">紫景玉華天，帝肇符喜生。</span><span lang="EN-US" style="color:maroon"><br>
		</span><span style="font-family: 新細明體; color: maroon">都極重明天，帝鬱黎兼登。</span><span lang="EN-US" style="color:maroon"><br>
		</span><span style="font-family: 新細明體; color: maroon">宣真都正天，帝覺霞定符。</span><span lang="EN-US" style="color:maroon"><br>
		</span><span style="font-family: 新細明體; color: maroon">穹燿思微天，帝正辨九區。</span><span lang="EN-US" style="color:maroon"><br>
		</span><span style="font-family: 新細明體; color: maroon">蒼微露帝天，帝敦和學謀。</span><span lang="EN-US" style="color:maroon"><br>
		</span><span style="font-family: 新細明體; color: maroon">至正常無天，帝孔彰儀能。</span><span lang="EN-US" style="color:maroon"><br>
		</span><span style="font-family: 新細明體; color: maroon">靈姬肇符天，帝元昌崇。</span><span lang="EN-US" style="color:maroon"><br>
		</span><span style="font-family: 新細明體; color: maroon">燿樞觀化天，帝龍扶越聰。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　南方八天</span><span lang="EN-US" style="color:maroon"><br>
		</span><span style="font-family: 新細明體; color: maroon">赤明燿明天，帝賈須騫蒲。</span><span lang="EN-US" style="color:maroon"><br>
		</span><span style="font-family: 新細明體; color: maroon">阮諸綿丙天，帝珠鋹祕圖。</span><span lang="EN-US" style="color:maroon"><br>
		</span><span style="font-family: 新細明體; color: maroon">太真素霞天，帝鳳趺玉孤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">道山空際天，帝九星演湖。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">洞浮紫華天，帝光平敷。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">元理妙機天，帝奧庭竟星。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">嶠嶼洞洪天，帝別南彥冥。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">烈欻高晨天，帝黨輔元需。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　西方八天</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">寥霞雲素天，帝偃庭干鉏。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">化宛丘緒天，帝援揚斗然。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">九道化陽天，帝勃羅會明。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">八地素曆天，帝願慈真逾。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太微妙觀天，帝孽嶺昭淵。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">飛華浩圓天，帝翕祺夷妃。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">金映&#28751;都天，帝那離權機。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">玉鍊道成天，帝虞亭</span><font color="#800000"><span style="font-family: 新細明體; ">&#29598;</span></font><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　北方八天</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">冥洞斗魁天，帝術遐卷承。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">雉室羅宏天，帝雲笏潛虛。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">玄靈修化天，帝尚賢玉明。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">除真穹臺天，帝羅都元虛。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太霞玄真天，帝暮緣景昌。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">混明燿景天，帝真期陽。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">靜順慶宗天，帝部靜祉詹。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">玄精秀光天，帝卞丁千期。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　三十二天，三十二帝。諸天隱諱，諸天隱名。天中空洞，自然靈章，諸天隱韻，天正之音。天正之尊，天正之神，天正大魔，天正之靈。氣和道合，變化北清，出教布正，萬邪莫干。劍芒斬梟，鬼井逃奔，玄文紫書，雲篇洞章。敷落神真，普度天人，生兆正氣，奕奕法輪。長矛巨矢，瀝血喪睛。今日急速關察，火令橫摧，斬馘刳滅，五帝列儀，炎&#28895;萬丈，雷電交馳。車破鬼營，兵散積屍，冥官送檄，九道併追。飛行五門，順逐三奇，神王稽顙，六天迎魔。東斗降氣，西斗垂綱，北斗勃法，南斗火然，中斗紫宸，役御九天。青帝變文，白帝斬形，赤帝傳符，黑帝運神，黃帝出令，萬靈咸聽。青天神王，瞿羅彭興。赤天神王，鼓畢沖明。白天神王，虎目昌英。黑天神王，礔石漂凌。黃天神王，皛都呆凝。五天神王，萬神之宗。斬鬼億千，馘珍不祥。總領鬼兵，泛泳大荒。麾幢鼓節，遊盻翱翱。霞結成書，龍舉為章。火風赫炎，諸天齊功。上天斬邪，嚴攝北酆。神公受命，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		普掃不祥。丹靈敷熾，黃越誅殃。六手操兵，鐵額擲&#28895;。食邪之獸，啖鬼之王。霜甲秋陳，殺氣夜河。元帥統軍，大帝命魔。玄老前戮，龍將殿圍。擁騎雲崿，王鉞迎阿。玄獸吞鎗，青斗列言，速登我前。敢有干試，抿遏上真，羽葆轉碧，鸞惟翊軒。萬旅震途，群真回軿，屠割摧裂，毒求激淵。邪道靜默，有誅無捐。萬萬截首，千千劓勍。魔無干犯，鬼無祆精。三官北酆，明檢鬼營。不得容隱，金馬驛呈。普告無窮，靈威俯聽。地司五皇，列言上清。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　寥無恢運，幽虛含精。龍漢延康，浩浩赤明。劫成界開，陰陽體名。倏忽變化，三景玉清。上通無玄，下際無淵。風為陰火，水為陽津。風秀成爓，水凝為石。洞虛穹貫，三十二天。中有正氣，為道高真。辟陰萬邪，會歸正明。至化通玄，鬼試莫干。道為天父，神為氣根。金剛乘天，天無幽冥，天無形影，天無極窮。溟涬大梵，為道之宗。遼廓天光，萬象畢容。爰有九都，為鬼之皇。與帝同生，龍穴徬徨。擅治六天，害正無光。元始開圖，赤明洞張。三界化現，千神佩璫。玉文誅斬，馘滅不祥。麟&#36857;虎符，飛雲併藏。元氣成符，精</span><span style="font-size: 12.0pt; font-family: 新細明體; color: maroon; background: lime"></span><span style="font-family: 新細明體; color: maroon">滅亡。帝一捧日，玉女侍傍。梵氣流行，仙聖禳禳。正意梵魔，萬法克揚。絡雲架霞，綴珠垂芒。丹繩絳縷，屈曲低昂，上布玉清，三十二天。輪轉無色，周迴十方。玉宇分譯，大極洞房。長樓寶山，妙臺玉堂。正天運度，消滅不祥。氣運五色，玉虹奠方。旋角歷氐，</span><font color="#800000"><span style="font-family: 新細明體; ">遶</span></font><span style="font-family: 新細明體; color: maroon">心蒂奎。牛女入斗，冥祆四飛。橫度中樞，迴行五緯。二十八舍，總氣真元。八威合氣，氣入太元。玄中帝皇，洞陰北真。身帶瓊璽，頭建神光。泛景紫霞，嘯詠洞章。流鈴電火，響震鬼營。玉真吐氣，靈官騎星。風火敕命，金石生&#28895;。地囊泮潰，屍魅昇仙。千化萬移，自然知真。知真得道，道性通神。中有至真，長生大君，九氣丈人，八極尊神。五天元宰，總正神靈，太一轉式，司命揀卿。齊到下方，斬伐祆倫，符籙前驅，兵馬糾紛。青髻蝕暈，赤靈考魂，校約宿命，俱奏</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		崑崙。上遊上清，出入黃房。八冥之內，鬼道不祥。束送帝君，及於世間，生化所因，不得隱避。枉禍善人，細微之中，下鎮人身，泥丸絳宮。黃池紫海，十二之泉，寒夜幽路，百鬼之群。佩服者書，八會神文，氣血流轉，斬馘邪神。鬼祖畢陽，聽命喪精。寶符降告，變骨成真。中理五氣，混合百神。十轉回靈，萬氣齊仙。仙道自生，無量度人，神入天門，心自通真。神珠運行，如大法輪。精守禁戒，信悟因緣。心目為開，見道真形。普受開度，死魂生身。身得受生，上聞諸天。諸天之上，各有生門。變極不窮，自然常存。存者無形，空洞合明。謠歌之章，神王靈篇，辭參高真。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　第一天界靈威正道神王飛空之音</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　玉巔碧嵯，鳳軒八敞。雲螭在樓，飛仙俯仰。金馬奔衝，星階重重。太極化生，真人遊龍。正氣盤蔚回，車梁光無窮。赤書布金斗，立召四目翁。為誅萬道魔，千邪不為凶。三明&#28913;無昏，壽以浩劫終。天老發紺城，長劍磨太嵩。精祟滅形影，哀哀畏刀風。我降九霄氣，嚥之洞樓中。施以救世悲，成此脫度功。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　第二人界靈威破邪神王之章</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　絳章虎裳，浮華十天。龍刀斬邪，六道侍軒。印光凝海，劍氣飛雷。戮滅不祥，正道所歸。小醜其何，禍試之媒。我有洞章，奸害元施。大君惠生，慶錫難老。金華九色，與天相保。靜智合神，玄元體妙。蠢玆繁生，蒙蔽真道。廣度天人，萬善同因。劫界共長，上帝宏恩。制魔成真，天籙紀名。邪無干犯，仙聖受盟。元始洞空，悟者幾人。能悟自然，泠泠玉音。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　第三地界靈威斬鬼神王歌曰</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　茫茫塊壘，下有重山。蒼崔白雲，往者不還。太上哀之，請度無間。神風飄霞，碧玉彎環。出書九幽，赤文乃宣。制魄拘魂，斷此幽關。生類何辜，刑禍孱顏。明明太帝，正氣自然。真道正明，子得昇遷。捨此塵埃途，庶兔陰邪源。我有元始章，誦詠萬祖遷。結滯超然散，默契歸無言。度人豈終窮，勤此真王篇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　此三界之上，飛空之中，真王歌音，音參洞章。誦之百遍，名度南宮。誦之千遍，真王保迎。萬遍道備，飛昇太空，過度三界，位登仙公。有聞靈音，神王敬形，&#21189;制地祇，侍衛送迎，拔出地戶，五苦八難，七祖昇遷，永離鬼宮。魂度朱陵，受鍊更生。斬馘世不祥，福慶隨日增。是謂無量，普度無窮。有祕上天文，諸天共所崇。泄慢墮地獄，禍及七祖訪。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：此二章並是諸天上帝，及靈威神王隱祕之音。皆是大梵之言，非世上常辭。皆斬馘不祥之要旨，六天殺鬼之司名。陰類沮喪，邪精消卻，身得長生，位登仙真。故謂玄奧，難可尋詳。上天所寶，祕於玄都紫微上宮，依玄科四萬劫一傳。若有至人齎金寶質心，依舊格告盟十天，然後而付焉。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：夫斬馘不祥之道，實繫大法有四。謂九六運終，三景虧盈，聖神休否，末學疾傷。凡有此災不祥之重，同氣皆當齊心修齋，六時行香，十遍轉經。北極中玄天帝君洞陰天尊，當&#21189;飛雷電騎五方殺伐大神，威劍神王，符圖火兵，素梟嚇天元帥，下降斬馘災咎，福德立降，消諸不祥。無量之文，普度無窮。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：末學道淺，真業未成，有冥泉之鬼，六天。之神，妄作災凶，遘諸厄難，身年注害，福祿&#20943;削，門戶不寧，家庭祟害。同學至人為其行香，誦經十過，以解禳刑禍，被除苴穢如法，中天大神，七元真氣，下入身中，吉祥自生，永保利貞，長存不滅，便得神仙。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：夫欲諸天降庭，神兵衛身，斬馘不祥者，齋戒誦經。可以致仙真，除咎癘也。天地運終，星宿錯度，日月失昏，四時失度，陰陽不調，兵革時動，疫毒流行，兆民夭傷，師友命過，皆當修齋，行香誦經。夫齋戒誦經，功德甚重。上消天災，保鎮帝王。下禳毒害，以度兆民。生死受賴，其福難勝。故曰無量，普度天人。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：凡有是經，能為天地帝主兆民，行是功德。有災之日，發心修齋燒香，誦經十過，皆諸天記名，萬神侍衛，右別至人，&#23557;得為聖君金闕之臣。諸天記人功過，毫分無失。天中神王亦保舉爾身，得道者乃當洞明至言也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">諸天中大梵隱語無量音</span></b><span style="font-family: 新細明體; color: maroon">　</span><span style="font-family:標楷體;color:maroon">道君</span><span style="font-family: 標楷體; color: #800000">譔</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">元始書斬馘不祥玉篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　東方八天</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　明箕海芒，黨路徐忱。&#29647;勤合帝，如輔洞真。鬱依多迂，麥吝需雲。拯河沙那，碧浙東書。持定羽頤，法坡波吟。魯朝仙英，依璉拯坷。偃祕羅岑，月珠素離。美披元謠，寶褚宏參。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　南方八天</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　扶&#38465;九首，攸敦遏壺。皇鎮洞樊，鄒阿頻蘇。玄尚流函，屠論佑霞。道悟正元，麓謀仙居。敬邈元岨，景著真丘。圓羅季僕，凝宜啟珠。雲題迮粵，賢梵遄徐。藹原宋歸，澄幾演虛。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　西方八天</span><span lang="EN-US" style="color:maroon"><br>
		</span><span style="font-family: 新細明體; color: maroon">
		直隨宛藪，智嬰玆洪，河究通極，正斗飛雲。祕鏗剛眉，</span><span style="font-size: 12.0pt; font-family: 新細明體; color: maroon">嵫池</span><span style="font-size: 12.0pt; font-family: 新細明體; color: maroon; background: lime"></span><span style="font-size: 12.0pt; font-family: 新細明體; color: maroon">宗</span><span style="font-family: 新細明體; color: maroon">。告辨丁孟，嘉社元侯。吉河大魁，將馘冥求。金度冶華，紫鎮平優。玄道維寂，無始光休。仙氣司屢，酉露涓舟。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　北方八天</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		　　黃玄載元，玃虎昇乾。梵景流弭，符傳炎宣。達躍度命，微玄力延。儀</span><span lang="EN-US" style="font-family:標楷體;color:maroon">□</span><span lang="EN-US" style="font-family:&quot;New MingLiu&quot;;color:maroon">
		<span style="background: lime">#1</span></span><span style="font-family: 新細明體; color: maroon">丹鑒，隱悟定仙。謹濟順常，道明妙筌。</span><font color="#800000"><span style="font-family: 新細明體; ">軹</span></font><span style="font-family: 新細明體; color: maroon">騫縢盈，府圖凝邊。龍黎惡沙，變歌保天。洞瑞素尤，芝瑜功都。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　道言：此諸天中大梵隱語，無量之音。舊文刻紀北都玄臺紫微南館，下通酆羅九幽泉關，以降道威神，馘除鬼魔，陰魄屍蠱之氣。天真皇人採洞清之華，染丹筆以成文，字皆廣長一丈，以為正音。有知其音，能齋而誦之者，諸天皆遣護正斬邪之神，天毒八威，九首四目之吏，導從丁史，下衛其身。剪伐不祥，惠以福澤，延命長真，書其功勤，上奏諸天。萬神朝禮，地祇侍門，大勳真王，保舉上真，道備&#23557;得，遊行三界，昇入金門。此音無所不辟，無所不禳，無所不度，無所不成，天真自然之音也。故誦之致天真下觀，上帝逼唱，萬神朝禮，三界侍軒，群祆束首，鬼精自亡，琳琅振響，十方肅清，河海靜默，山嶽吞&#28895;，萬靈振伏，招集群仙，天無氛穢，地無祆塵，冥慧洞清，大量玄玄也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">靈寶無量度人上品妙經卷之五十四竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: New MingLiu; color: maroon; background: lime">
		#1</span><span style="font-size:8.0pt;font-family:新細明體;color:maroon">『<span lang="EN-US">□</span>』，底本缺損不清。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">潘秀玫</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
