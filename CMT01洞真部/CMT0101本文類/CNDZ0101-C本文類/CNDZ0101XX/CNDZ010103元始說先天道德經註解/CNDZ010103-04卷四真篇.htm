<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../../godking.htm">
    <font color="#800000">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">洞真部本文類</font><font size="3" color="#800000" face="新細明體">(CH0101)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #800000">
		元始說先天道德經註解</span></b></p>
		<p style="line-height: 150%; margin: 0 0cm" align="left">
		<font color="#800000">
		<span style="font-size: 10.0pt; font-family: 新細明體">
		經名：元始說先天道德經注解。宋李嘉謀註。五卷。《元始說先天道德經》與老子《道德經》實為二書。仿老子《道德經》，分《妙》、《元》、《神》、《真》、《道》五篇。李氏註解，逐章逐節，順文衍義。底本出處：《正統道藏》洞真部本文類。</span></font></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: maroon">
		元始說先天道德經註解卷之四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-family:&quot;New MingLiu&quot;;color:maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">真篇章</span></b><span style="font-size: 8.0pt; font-family: 新細明體; color: maroon">一千言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第一章</span></b><span style="font-size: 8.0pt; font-family: 新細明體; color: maroon">四十四言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:
8.0pt;font-family:&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">真真真，神無不靈，靈無不神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">靈為神之用，真真之妙，靈亦神。故精亦妙，粗亦妙。</font></span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		九還之道，杳杳之真，無為無作，真全神卻。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">致一為真，數至九還歸，一十即一也。若百千萬，乃衍十而成耳。自一而九，周極萬物，九還於十，復本之義。卻神全真，無為無作，謂之真人。</font></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		一定之器，真元大樸。真真真，真真真，真真真。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">道有大小，真為道母。眾人自道入真，真而後神。至人以神入真，卻神返本。故曰：一定之器，真元大樸，真真真申言之者，不雜之謂也。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第二章</span></b><span style="font-size: 8.0pt; font-family: 新細明體; color: maroon">一百一十一言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">杳杳冥冥，至精至真。神一不雜，定變定化。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　杳冥非無，精真生於杳冥。故杳冥者，精真之本也。抱精守神，一而不散，變化出焉。人嘗求變化於變化，而不知自然之必變必化，蓋杳冥為真精之本，一為變化之本。求精真必不精真，求變化必不變化，若神不</span><font color="#800000"><span style="font-family: 新細明體; ">雜</span></font><span style="font-family: 新細明體; color: maroon">，則必變必化，有不待言者，此聖人所以貴無為也。</span><span lang="EN-US" style="color:maroon"><br>
		</span><span style="font-family: 新細明體; color: maroon; font-weight:700">真元妙有，真一自然，深根固蒂。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　妙有者，無所不有，真元之中，可以位天地，育萬物。人見其如此，不知為真一自然，深根固蒂者，根於妙無也。唯其根於妙無，故妙有開敷，如根有枝，如花有實，皆自然之理。</span><span lang="EN-US" style="color:maroon"><br>
		</span><span style="font-family: 新細明體; color: maroon; font-weight:700">一又一，信又信，信信不脫，後天地息。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　一者，無所不一。信者，無所不信。學道者之病，在不能一，不能信。故動則一人也，靜則一人也，語則一人也，默則一人也。如此則不一矣。信有真理而不信，無理之不真。信<font size="3">有清淨而不信，無物之非淨。信有一我而不知，六合之內，無適而非我。信有一心而不知，巨細之物，無物而非心。如此則不信矣。不一則不可強一，不信則不可強信，欲其必信必一，一之又一，信之又信，非有真見者，不能若信信不脫，雖天地有盡，而此見蓋未嘗終窮也。</font></span><span lang="EN-US" style="font-size:10.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		真一妙道，自然真道，各真其真，一真曲全。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">知自然之真，則運用之間，無使然者。學道之士，運用皆空，遇事則施應而不膠，無事則虛虛而不寂，故動亦真，靜亦真，直亦真，曲亦真。動不失靜，曲不失直，故曰真以曲全。</font></span><span lang="EN-US" style="font-size:10.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">吾元始真，道得一盡矣。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">孔子謂子貢曰：賜，汝以吾為多學而識之者歟。曰：非歟。曰：非也，吾一以貫之。且多學而識，識為學病。識之所為病者，猶不知一也。苟知其一，則仁義不相戾，忠孝不相違，剛柔不相背，曲直不相害，動靜不相亂，語默不相反。如是則道一道也，物一物也。物不異道。道不異物，精亦粗，粗亦精，故曰通於一，萬事畢。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">眾真皆息，吾不知其息，真元妙一。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">動無非真，故息無不真真，動無動真，息不息，故曰：吾不知其息，是謂真元妙一。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		吾元始鎮於元首，一真之道，吾無所不一。吾真元至道，眾真歸吾一，真道真常矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">《楞伽》有外道常論，謂</font></span><font size="3"><font color="#800000"><span style="font-family: 新細明體; ">凡</span></font><span style="font-family: 新細明體; color: maroon">物本常，本常不變。又謂物本不常，思量計常。若物本不常，思量計常，則常為非實。抵之。老子曰：知常曰明，此曰真道。真常所謂常者，即一即真，即妙即元，即神即道，故曰：吾無所不一，&#34886;真歸吾一，不獨此也。即事即理，即物即我，即有即取，即愛即受，無所不一，無所不空，是謂真常至一。</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第三章</span></b><span style="font-size: 8.0pt; font-family: 新細明體; color: maroon">五十二言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:
8.0pt;font-family:&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		妙一，元一，神一，三一同。真妙一不散，無為變化，真元自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">妙非妙，元非元，神非神，何以故，同一真。故真同不散，故變化不測，而猶自然也。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">見一，守一，抱一，入吾元一。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　<font size="3">必先見一於無所不一，然後能守一。必能守一於無所不一，然後能抱一。若不能見則不能守，不能守則不能抱，不能抱則不能入矣。故一以見為先，苟於物不見一，則短長相害，物我交違，又安能守而不失乎。</font></span><span lang="EN-US" style="font-family:&quot;New MingLiu&quot;;color:maroon"><font size="3"><br>
		</font>
		</span><span style="font-family: 新細明體; color: maroon; font-weight:700">
		吾太上，元始、妙定，真一、太一，元始之尊號，得之者真。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">元始、妙定，即釋氏所謂</font></span><font size="3"><font color="#800000"><span style="font-family: 新細明體; ">涅</span></font><span style="font-family: 新細明體; color: maroon">槃也。《楞伽》謂涅槃與空無別有誼，此即真一、太一之謂也。</span></font><span lang="EN-US" style="font-size:10.0pt;font-family:&quot;New MingLiu&quot;;color:maroon"><br>
		</span>
		<span style="font-size: 10.0pt; font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第四章</span></b><span style="font-size: 8.0pt; font-family: 新細明體; color: maroon">一百四十二言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		一真返元，萬化歸一，真一守一，入吾神天。無一非一，一不可一，元始之真，道一不變，神一不化，一返妙元，元之一道。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">真返於元，萬歸於一，守真存一，是謂神天。神天之妙，無一非一。楞嚴佛告文殊，如來自住三摩地中，見與見緣，并所想相如虛空華，本無所有，此見及緣，元是菩薩妙淨明體，云付於中有，是非是如，汝文殊更有文殊，是文殊者，既識其真於中，實無是非二相，且見自眼，根緣於塵色，因有塵色內發，識知三摩地中。觀此塵緣，猶如空華，本何所有，不可謂是。雖是空華，而知空華者，元是菩提，不可謂非。今以佛語，參對發明，如眼見色，萬有不同。由是言之，又誰是一原，其本根由吾元，妙若非元，妙塵無所緣。由是而言，又誰非一若，未識文殊言文殊者，有是與非，既識文殊，則是非二相，自然不起，一與非一，義亦如是。由不知一，故有是非，揀擇推尋，既見一真，其間自無。一與非一，故曰無一非一。所謂一不可一者，此言一之不可定也。若以一定為一，則一而不變，故一不可一。若道一則不變，不變則非道，神一則不化，不化則非神。唯一返妙元，雖萬不同而一不見一，是謂元一之道。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon"><b>吾元始至真無極，上真元道，生吾無神之道。</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">真之至，道之上，無神無極，是謂元始。</font></span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		真真之體，倚仗元黃，無無之數，忽然有一，吾得而見。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">真真無體，倚天地而成體，無無無數，假於一而有數。有體則有物，有數則有滋，於物知真，於滋知一，非有道者不能。</font></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		孰能守吾真一，于妙真見真，一知一，一寡一微，守之尊一，無始至無極。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">惟真見真，惟一知一，方其為見物所不見，方其為知物所不知。其守之也，至寡至微。其用之也，至溥至博。方其守之也，幾於無始。及其用之也，至於無極。</font></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		真定無為，一妙無數，無為無數，元始真一。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><font size="3"><span style="font-family: 新細明體; color: maroon">有為涉於境，有數涉於物，真定妙境，無境之境，真一妙數，無數之數，故曰元</span></font><span style="font-family: 新細明體; color: maroon"><font size="3">始真一。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">無神居乎眾始道全，無數真全無為，真得真矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">苟不識真，則一塵可以蔽天，一芥可以覆地。儻見其真，則雖在事物間，猶無數也，猶無為也。此由眾人無真，故所見皆不真。聖人自真，故所遇皆無不真也。是謂真得真。</font></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第五章</span></b><span style="font-size: 8.0pt; font-family: 新細明體; color: maroon">十五言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:
8.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		真守真，眾偽不生。信信之誠，真道得矣。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">以真守真，則無偽不真。以偽求真，則無真不偽。《中庸》曰：誠者天之道，思誠者人之道。所謂天者，誠發於中，有若天然無誠之者。儻有意於誠，則是思誠。思則有邪，思則為偽。人道之息，自此始矣。信信之誠，無思有信，有信之極，自然而誠。此為真道之極。</font></span><span lang="EN-US" style="font-size:10.0pt;font-family:&quot;New MingLiu&quot;;color:maroon"><br>
		</span>
		<span style="font-size: 10.0pt; font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第六章</span></b><span style="font-size: 8.0pt; font-family: 新細明體; color: maroon">一百一十五言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		神生真，真生神，神合真變化定無。神入真，致一後得入神至真，吾歸無極。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">真神相合，雖有變有化，而無變無化，皆本自然。神神入真，不見其變化，由是致一得一，雖千變萬化，而皆出於無有，是謂吾歸無極。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		太始真一未生，恍惚之數，在毫末之始。元始得其妙數，守一不變，定無固始，守神不離，一真守神，神不見守。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">《易》曰：原始要終，故知死生之說。原吾未生，吾從何來。及其既終，吾從何去。若知其自來，即可知其自去矣。太一之始，未生之初，恍惚之數，在毫末之端。方是時一全而不分，元始得其妙數。妙數者，一之謂也。元始能守一不變，定無固始，故能獨立於天地之先。人所以流浪生死，由其不能全一在於無中，不能自持太始之一，分為六用，攬塵成根，故有形象無不可定始，不能固根結形，成喜怒易其性，哀樂動其情，去本逐末，遂乖元始。至人則不然，知塵虛妄，塵不能緣，塵既不緣，則六不分一，一全於無，內瑩發光，故無無之用，定始始之道，固自然神不離一，一不離神，以真守神，神不見守，何以故本不離，故本自不離，守亦無用。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		吾不為無無之用，不在有有之形。妙谷含真，妙真含虛，妙元真一之元，吾真自得。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">知神之生於真，即是為無無之用。知真之可生神，即是生有有之形。無無之用而吾為其用，有有非形而吾為其形，皆由知始。故《楞嚴》云：知見立知，即無明本，知見無見，斯即涅槃。無漏真淨，但於無用之用，用而不用，於有有之形，形而不形，知見不生，知見無見，即是妙谷含真，妙真含虛，真真自得，吾不知其得。</font></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">得一無得真得。真元妙，真一無有。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">學道有纖毫所得，即為塵勞，故《清淨經》云：雖名得道，實無所得。《佛書》云：於法實無所得。若云有得，得必可失。可得可失，所見不真。若得一而實無得，一不可離。我即一，一即我。是名真得，真一無有。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第七章</span></b><span style="font-size: 8.0pt; font-family: 新細明體; color: maroon">一百五士二言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		皓皓真元，冥冥妙一，洞然元谷，恍生玉室，吾方抱元素，含黃極，定其丹&#27279;，無色無聲，寂然真體，與吾為一。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">真元妙一，皓皓其素，冥冥其深，如谷之虛，如室之溫。抱元素者，天之色也。含黃極者，地之象也。抱元含黃，包括天地，以為丹</font></span><font color="#800000"><span style="font-family: 新細明體; ">&#27279;</span></font><span style="font-family: 新細明體; color: maroon"><font size="3">。所謂丹</font></span><font color="#800000"><span style="font-family: 新細明體; ">&#27279;</span></font><span style="font-family: 新細明體; color: maroon"><font size="3">，無色無聲，寂然真體。若以有</font></span><font color="#800000"><span style="font-family: 新細明體; ">&#27279;</span></font><span style="font-family: 新細明體; color: maroon"><font size="3">為</font></span><font color="#800000"><span style="font-family: 新細明體; ">&#27279;</span></font><span style="font-family: 新細明體; color: maroon"><font size="3">，乃元黃之分，非其全也。抱元含黃，則天地未分，自未始有天地，而真體與吾為一矣。此之真體，本與吾一，由吾不一，與一自異，故散失元常。元常之道，一者自得。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		吾元始得一真之道，元黃大象，妙一清諍，虛中化一，真元未變，道不可得。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">元黃大象，未始有象。唯妙一清淨而已。自虛中化一，而大道生若，真元未變，妙妙無形，元元無體，神神無數，真真無變，則道不可得。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		大道隱真，真元無作，神真一定，興逝不去，真名乃久，是謂信。流真遠真，還一返。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">真散為道，道隱至真，道在天下，大而妙元，小而仁義，則道有小大。得道者生，失道者死，則道有得失。人存道興，人亡道廢，道有興廢。若真一妙元，則無作無止，無去無來，湛然常存，興逝不去，故真為常道，真名乃久，真從道降，流不失信，遠不失初，道散為物，去本遠矣。而真未嘗喪一，未嘗離若，能還一返真，復歸元初，則未嘗散，未嘗亡也。</font></span><span lang="EN-US" style="font-family:&quot;New MingLiu&quot;;color:maroon"><font size="3"><br>
		</font>
		</span><span style="font-family: 新細明體; color: maroon; font-weight:700">
		吾太始神符，妙不可得，與物同名，吾一無名，真名不去。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">《易》曰：聖人以此洗心，退藏於密，吉凶與民同</font></span><font size="3"><font color="#800000"><span style="font-family: 新細明體; ">患</span></font><span style="font-family: 新細明體; color: maroon">。神以知來，智以藏往。心者七情之根，有喜有怒，有哀有樂，皆非心體。去情純性，謂之洗心。心不雜情，精純自住，謂之退藏於密。在我如此，則涉世而未嘗涉世，與民同患，而實未嘗同患。故退藏於密，則無我。與民同患，則無物。內無我，外無物，則其始無始，故曰神以知來。其終無終，故曰智以藏往。至人神符於太始，妙不可得，然出而能與物同名，雖與物同名，而吾一無名。所謂妙不可得者，即退藏於密也。與物同名者，即與民同</span><font color="#800000"><span style="font-family: 新細明體; ">患</span></font><span style="font-family: 新細明體; color: maroon">也。雖與物同名，而吾一無名，則名可同而一不可同，名可名而一不可名。即無始無終，真名不去之義。</span></font><span lang="EN-US" style="font-family:&quot;New MingLiu&quot;;color:maroon"><font size="3"><br>
		</font>
		</span><span style="font-family: 新細明體; color: maroon; font-weight:700">
		守名名離，執&#27279;&#27279;散，建&#27279;立名，失吾真矣。守無名，鎮無&#27279;，是謂元&#27279;，妙真長生久視之道。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">有名即同物，可執即同器。唯守無名，鎮無&#27279;，無物與器，即無得無失，是謂長生久視</font>。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　<b>　</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第八章</span></b><span style="font-size: 8.0pt; font-family: 新細明體; color: maroon">二百一十八育</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:
8.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		恍恍惚惚，火中生神。杳杳冥冥，水中生精。火炎升上，七變生神。水流降下，六化生精。七六變化，上下相成。精神往來，妙體生真。神七變，生真火。精六化，生真水。六七十有三妙。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">神生於恍惚，屬火。精生於杳冥，屬水。火之性上，水之性下，上下相交，精神往來。故水中有火，火中有水。精中有神，神中有精。是謂七六變化，上下相成。天一生水，性本陽也。體成於六而屬陰。地二生火，性本陰也。體成為七而屬陽。水自上生而性下，火自下生而性上。莊子曰：至陰肅肅，至陽赫赫，肅肅出乎天，赫赫發於地。肅肅之氣，本出於天，天一之用，降而下行。中交天五，成形為六，生水而屬地。赫赫之氣，本發於地，地二之用，出而上行，中交天五，成形於七，生火而屬天。故水本天而其成則地，在人為精。火本地而其成則天，在人為神。故謂之六化七變。七六變化，合為十三。然則十三者，乃水火之體。是其已變已化之質，非元變元化也。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		妙吾之至真。真一生於妙數之始。神中精與吾出生，精中神與吾入死。死不亡，生不壯，十有三之妙，知之守之用之，長生久視，吾道合真，號曰真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">十有三乃數之成，為水火之質。水火以質相遇，則剋賊不能以相容。唯水火之元數，真水藏於真火，真火藏於真水，真真不</font></span><font size="3"><font color="#800000"><span style="font-family: 新細明體; ">壞</span></font><span style="font-family: 新細明體; color: maroon">，此《易》所謂水火不相射者，言其真水火之能相容也。至人知之，求水之真於心，於心配汞。求火之真於腎，於腎配鉛。心，神也。神中有精，其精不滅。腎，精也。精中有神，其神不壞。雖出生而不生，故曰生不壯。雖入死而不死，故曰死不亡。真人於十有三之形，而識十有三之妙，知之守之，長生久視。</span></font><span lang="EN-US" style="font-family:&quot;New MingLiu&quot;;color:maroon"><font size="3"><br>
		</font>
		</span><span style="font-family: 新細明體; color: maroon; font-weight:700">
		真人抱一致一含真。天火神，地水精，天地精神，七六水火，吾合為真。十三返妙，真一自然，妙數合真，入死出生之道得矣。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">水火二物，同原而異體，相剋而相成，唯真人然後能一之。於是抱之使之不離，致之使之不散，含之使之不異。合天地精神，七六水火，皆致其用。由返十有三之妙，然後真一自然。儻不知十三返妙，而徒任水火之死質不循其初，則更相剋賊，水敗火散，不終朝而死矣。</font></span><span lang="EN-US" style="font-family:&quot;New MingLiu&quot;;color:maroon"><font size="3"><br>
		</font>
		</span><span style="font-family: 新細明體; color: maroon; font-weight:700">
		昧十有三之妙數，喪真取死，吾曰真死。真死真亡，不得返常。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		<font size="3">　知真水火之交相養，然後知精神之交相生，昧其交數，則物失其養。物失其養，則死亡隨之，是謂真死。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon; font-weight:700">
		天生神，地生精，天地合妙，真一不化，無極之道，吾真無上，是謂無上真道。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">天生神，地生精者，物物得之。至於合天地精神，知神中有精，精中有神，能使真一不化者，唯至人為然。是謂無上真道。</font></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">第九章</span></b><span style="font-size: 8.0pt; font-family: 新細明體; color: maroon">一百五十言</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size:
8.0pt;font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		日火月水，日神月精，神魂精魄，天長地久。十有三之妙數，萬物不能逃。一變一化，浮沉鬼神，日月相移。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">陽本於陰，陰本於陽，夏至陰生於天，冬至陽生於地，故水中含火，火中含水，神中有精，精中有神，在人為魂魄相抱，在物為天地長久。皆十有三之妙數，萬物不能逃。但人不識其變，故陽窮於陽火，上而不能下，陰窮於陰水，下而不能上。若知其變化，使龍從火出，汞出於砂，識心中之至陰。虎從水生，銀自鉛成，識腎中之至陽。自然龍虎相交，鉛汞相配，內可以成丹，外可以成物，是謂浮沉鬼神，相移日月。古語云：至人奪得造化意，手搏日月安爐裹。又曰：五行顛倒術，龍從火</font></span><font size="3"><font color="#800000"><span style="font-family: 新細明體; "></span></font><span style="font-family: 新細明體; color: maroon">出，虎向水中生者。以此。</span></font><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon; font-weight:700">
		天地至真，吾始。未闢混合為一真。吾方守於元始，恍恍惚惚，吾不見十有三之妙數，自然之道，在吾三要。吾知其要，不知其妙。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　<font size="3">此言水火雖真而非真。吾之至真自吾始。未闢合而為真。方是之時，孰為水火，吾方守於元始，恍恍惚惚，亦孰為十有三之妙數，及自然之道，相交相成，自一為三。所謂三者，水一，火二，水火之交為三。此之謂三要。三要既成，亦自然配合，無使之者，在吾未嘗不一，吾亦不知其妙。此非故為不知，乃自然而成，雖不知可也。</font></span><span lang="EN-US" style="font-family:&quot;New MingLiu&quot;;color:maroon"><font size="3"><br>
		</font>
		</span><span style="font-family: 新細明體; color: maroon">
		固<b>定太初，守鎮元始，道合元真，吾入無極無盡，鍊成浩劫，妙一靈元。恍惚之數，杳冥之真，自然之神。生元始，終元極，太真妙數，元始真道，元始用之，至至成天成地。</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　<font size="3">化鍊水火，交養精神，足以為道矣，而未為至也。所謂至者，必在固定太初，守鎮元始，道合元真，入於無極，鍊成浩劫，妙一靈元。自然之神，無始無終，是數非數，是道非道，然後能變化萬物。吾元始用之，以成天成地。</font></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">&nbsp;&nbsp;&nbsp;
		</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:新細明體;
color:maroon">元始說先天道德經註解卷之四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">志工人員</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">王玉琤　羅建英</font></td>
      </tr>
		<tr>
        <td width="15%" align="center">
    <p style="line-height: 150%; margin-top: 0; margin-bottom: 0">
    <font color="#800000">文字校正</font></td>
        <td width="71%" align="center">
    <p style="line-height: 150%; margin-top: 0; margin-bottom: 0">
    <font color="#800000">潘秀玫</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>