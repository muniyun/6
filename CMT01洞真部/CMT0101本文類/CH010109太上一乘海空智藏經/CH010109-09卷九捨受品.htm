<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">洞真部本文類</font><font size="3" color="#800000" face="新細明體">(CH0101)</font></td>
      </tr>
		<tr>
        <td width="95%" align="center" height="100%">
        <p style="margin-top: 0; margin-bottom: 0; line-height:150%">
		<font color="#800000"><b>
		<span style="font-size: 18.0pt; font-family: 新細明體">太上一乘海空智藏經</span></b></font></p>
		<p style="margin-top: 0; margin-bottom: 0; line-height:150%" align="left">
		<font color="#800000">
		<span style="font-family: 新細明體">
		經名：太上一乘海空智藏經。簡稱《海空經》。唐玄庭《甄平論》稱：益州道士黎興、澧州道士方長，共造《海空經》十卷。按黎元興、方惠長，均係唐高宗時道士。底本出處：《正統道藏》洞真部本文類。另有敦煌殘抄本</span><span lang="EN-US" style="font-family: New MingLiu">P.2759</span><span style="font-family: 新細明體">等十餘件。</span></font></p>
		</td>
      </tr>
		<tr>
        <td width="95%" align="center" height="100%">
        <font color="#800000"><b>
		<span style="font-size: 18.0pt; font-family: 新細明體">太上一乘海空智藏經卷九</span></b></font><p><b><span style="font-family:新細明體;
color:maroon"><font size="5">捨受品</font></span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，天尊告善種王：善男子，大王長者，汝捨智財，從遠方來，請我演說一乘海空智慧寶藏，安住國土七寶城中真士之座。善男子，汝等大王得聞真士海空智藏問病云何？</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是善種大王長者聞大哀天尊說此語已，從座而起，頂禮尊足，白天尊言：彼方真士智慧甚深，難為酬對，了達法相，才辯無礙。一切仙士，悉解一乘海空智藏，無不得入智慧之門。又能降伏外道眾魔，顯現神通，其力方便，皆已得度，智慧難思，奇特微妙，希有希有。大哀天尊為眾生故，教導真士住寶城中，演說一乘海空智藏。當爾之時，諸弟子等、天下人民、大王長者俱發善心，捨身智財，屋宅、僮僕，悉皆施散。今彼真士演說法時，座中信士，八千餘真士、七百仙士、三百大王、億千天人，若男若女，悉皆隨從，聞聽一乘海空法要，作大橋梁，作法梯磴。於時真士與諸弟子即以神力，七寶城中，左右
		宮殿，悉皆空虛。爾時，真士坐於空城，除諸所有，唯有寶床，以疾而息。是諸弟子，若人非人，各共圍繞，瞻仰涕泣，雨淚百行，同聲歎言：大哀真士捨我等輩，孤露莫止，苦哉真士，捨我等故，託疾而息。我今思惟，大師疾者，疾從何來？可治療不？若可醫治，是我弟子寧捨身命，療治大師，令得為我成就一乘海空智藏，安慰我等住大寶城，彼說我聽。當爾之時．海空智藏即唱說言：今我疾者，隨眾生故。是不疾相，而為之疾；是不見相，而為之見；是不空相，而為之空；是不說相，而為之說。我等眾中心疑未了，於是云何？唯願大哀為我等故，分別說之。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，天尊以大慈心答善種王：善男子，大王長者，如汝所說，海空真士了此疾相，更無法疾；了此住相，更無法住；了此空相，更無法空；一了此說相，更無法說；了此安相，更無法安；了此去相，更無法去。所以者何？疾無所從，住無所安，空無有著。若有法者，視之不見；若空法者，隨之則有。以是之故，住者無所置，去者無所至。今所疾者，更無可疾；今所住者，更無可住；今所空者，更無可空；今所置者，更無可置。汝等大王善心受持，自當得解。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是眾中善種大王聞說是已，心大歡喜，頂禮尊足，白天尊言：如是說者，今海空疾寧可醫治，療之有損，不增病不？大哀天尊，眾中無量真仙童子、地仙道士殷勤致問，海空真士而今疾者，何所因起？云何當滅，盡其疾因？令眾歡喜，同發善心，好樂觀聽一乘海空智慧寶藏。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　爾時，天尊答善種王：善男子，汝等問者，言海空疾從何因起？善男子，海空疾者從眾緣起，是故有病。若諸眾生得不病者，海空真士亦復不病。何以故？海空智藏為眾生故，入生死身。有生死身，則有病因。若諸眾生得離病者，是則海空無復有病。善男子，譬如慈母，唯有一子，其子得病，父母亦病；其子病愈，父母亦愈。海空真士，亦復如是。今海空者於諸眾生，愛之若子。以是因緣，眾生有病，海空亦病。善男子，言海空病何所因起。汝等大王，我今思惟，海空疾者從大慈起。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　於是眾中善種大王聞此語已，白天尊言：大哀天尊，云何海空智藏真士住寶城中，城空無有床座之坐？我今思惟，甚大惶怖。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　於是天尊答善種王：善哉善哉，善男子，言城空者，三清玉京，長樂國土，亦復空虛。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　善種大王又復白言：如是所說，以何為空，而云空虛？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　天尊答言：以空為空。又復問言：空何以空？天尊答言：空無分別。何以故？分別亦空，故言空空。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　善種又言：空分別不？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　天尊答言：分別亦空。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　又問：空無分別，空於何法？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　答言：空於法相，空於六塵。六塵既空，法相亦空。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　善種又問：法相云何？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　答言：即法相者，即是解脫，是解脫者即是法相。以是之故，法相既空，解脫亦空。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　又言：云何解脫？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　答言：是煩惱者即是解脫，是解脫者即是煩惱。解脫既空，煩惱亦空。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　善種又言：是煩惱者，即是病者，而非病耶？若是病者，病從何來？為從身來，為非身來？若從身者，身法既有煩惱，云何而云為空？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　天尊答言：我說病者，即是煩惱，煩惱既空，病法亦空。病法既空，身法亦空。何以故？煩惱身者，如幻如夢。以是因緣，以空為空。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　善種又言：地水火風四大之中，何大是身？</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　答言：煩惱身者，非地大生，不離地大；水、火、風大，亦復如是。一切眾生煩惱身者，從四大起，以之為病。是故真士隨之為病。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是善種得聞說已，即起作禮，讚歎一乘海空智藏，是我大師，為我輩說言有病，諸行無常，身法無我，不說海空厭離於身；說身有苦，不說常樂玄都玉京，教導三乘，為諸眾生作大橋梁，度生死海。於空城中託身有疾，哀彼眾生，令識宿世億劫中苦，當念饒益一切眾生，脩弘福田，念於眾生勿令憂惱，勸助眾生勤行精進；作大醫王，療治眾生一切病根，慰喻眾生，以疾而
		臥。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，海空智藏告善種王：汝等勿疑我身疾者，而言無疾。今我疾者，皆前世因，妄想顛倒，諸煩惱生，無有實法，惟之為疾。所以者何？四大合故，假名為身；四大無主，身亦無著。今我疾者，皆由著身，是故於身不應生著。善種王既知病本，即除我想及煩惱想，當滅法想。汝等大王應作是念，但以眾法合成此身，我身之身，起唯法起，滅唯法滅。此法身者，各不相知，起時不言，我起汝滅；滅時不言，我滅汝起。我念眾生，亦復如是。善種大王，汝等當知，應作是念。此法身者，亦是顛倒。是我身者，即是大患。汝等應當厭離此身，云何為離我所？離我所者，即離二法；離二法者，不念內外，諸法平等。云何平等？我等常樂，常樂清
		淨，內外無我，我亦清淨。此二等者，悉皆空空。以何為空？但以名字，名字故空。如此二法，無次定性。得是平等，無有餘病，唯有空病。空病亦空，了空病故，是我有疾。今我病者，無受而受，說身無常，法相不滅。而取證信，故設有身，普念眾生，發大慈心，說一乘藏。調伏我身，亦當調伏一切眾生，除種種病。今我說病，為斷眾生攀緣病本，斷病本故，則無所得。若無所得，則斷攀緣。諸根若盡，是我無病。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　善種大王得聞說已，稽首作禮，長跪讚言：善哉善哉，大哀真士，為斷我故，作如是說，調伏我身，亦當調伏一切眾生老病死苦。若不如是，我等眾生生無惠利，煩惱所縛。海空真士為我說者，譬如法勝，乃可為勇，亦復能除老病死苦，得住城中，彼說我聽。海空真士，亦復如是，為我有疾，而云有病。我身病者，非真非有。海空智藏，亦復如是，非真非有。若有眾生，觀此病者，時不起愛見，如是人者，是海空藏，久已離於生死病身。何以故？海空智藏久已斷除微塵煩惱，而起大慈，為愛悲者，則於生死者疲厭心，託疾而
		臥。若有眾生能厭離心，隨有所愛，如是之人，在在所生，不為愛見之所覆也。得了法相，所生無擊，復能智慧，為諸眾生說法解繫，亦如海空所說一乘，有繫皆解，脫身有繫，能解他繫，自他之繫，悉皆清
		淨。若有眾生貪愛著善味，是海空擊於繫中想，煩惱無主，身亦無我。如是念者，是方便生，是海空解。善種大王說是語已，瞻仰尊顏，作禮而退。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是海空聞善種說，心大歡喜，告善種王：善哉善哉，善男子，汝等上士是我真子，智慧甚深，才辯無礙，能了法相。是我大師，智慧難思，過於我說。我今思惟，善種大王名不虛耶，善能建立，三界種留，故名善種。善男子，汝當諦聽，分別為說。善男子，云何方便而為繫者？以著見心，小乘小見，裝褫三寶。七寶宮殿，成就其身，而自調伏，化諸眾生，俱行有法，於空無相，作法中，種種裝褫。如是人者，是方便繫。云何而為方便解者？不以愛見，而作愛身，莊嚴微妙，成就眾生，俱了一乘海空智藏，安住不動，證空非空，說有非有，以方便力，於空無相，化作法中，亦導眾生，令其調伏，厭離其身，不受諸愛。如是人者，是方便解。善種大王，若有一人有疾而
		臥，汝等應當作如是念，諸法無我，我身無常，苦空非我。雖身有疾，在生死中，化度一切，而不厭倦，是名方便。汝等又復念於我身，身不離病，病不離身，是病是身，非新非故，是惠方便。設身有疾而寂寞故，是智方便。善種大王，若有眾生，有疾而外，而作是念，不調伏心，不厭離身，而貪求愛。如是人者，是愚人法。當知是人不離生死、地獄苦中。若有一人，有疾而
		臥，念想諸法，苦空無我，是我身疾，在生死中，而不生死，無生死故，生死無我，我於生死，亦無汙行，住於常樂，亦不常樂，不寂靜故，是海空行。如是之人，永離生死、煩惱城中，雖有我身，不依身心；雖在三界，不懷法性；雖行於空，亦無空想。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　又告善種長者大王：我身雖病，為諸眾生，有疾而臥。雖行無相，為彼眾生，而度一切；雖行無作，為彼眾生，而現受身；雖行無動，為彼眾生，而作動相。種種演說，雖行一乘海空智藏，為彼眾生，而&#24487;現身、微塵之身；雖行智慧，轉大法輪，為彼眾生無明闇室，現大寶光，照彼煩惱，俱發善心，行一乘行。說是語已，善種大王及諸&#32675;臣八千餘人皆發善心，歡喜作禮，奉辭而退，各還本位，復聽次言。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，眾中有一童子，名曰妙思，即從座起，手執蓮花，正對天尊，安庠雅步，前進作禮，白天尊言：大哀天尊，云何海空住於空城七寶床中，以疾而臥？如是城中，悉空無有。是我等輩及諸天王、天下人民共來聞聽一乘海空祕密寶藏。如是人者，常坐何座？</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　是時天尊答妙思言：善哉善哉，善男子，大德仁者於意云何而作是問？汝等眾中為法而來，為座而來。善男子，我於往昔大浮黎國坐寶珠中，大如黍米，為諸眾生演說法要。當爾之時，四眾同來，若人非人，俱入寶珠，亦無鞅數，寶中床座，亦無逼窄。汝今云何城空無座？</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，妙思聞是說已，長跪答言：大哀天尊，我今來者，聞此城中說一乘藏，不謂海空以疾而臥，城空無座。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是天尊答妙思言：善男子，夫為求法，不惜身命，不緣有想，不見有相，不有色欲。今汝師者，無疾而臥，無床而坐，非無而有，城空無寶，唯有海空，不求而求，心求法也。不見身求，不見色求，不見說求；不見有求，不見無求，不見有無求，不見非有無求，不見非非有無求，不見非不有無求。夫求法者，無見苦求，無見樂求，無斷集求，無修道求。所以者何？法無戲論，言之為有。以是之故，大師求法，隨種種求，隨種種有。若有人言，海空真士因疾而
		臥，如是人者，是名戲論，非求法也。妙思童子，善男子，汝等當知法名海空，海空非法。若有眾生身行海空，如是人者，是求海空，非求法也。善男子，法名一乘，一乘非法。若有眾生身行一乘，如是人者，是求一乘，非求法也。善男子，法無處著，處著非法。若有眾生身行處著，如是人者，是求處著，非求法也。善男子，法名無相，無相非法。若有眾生，隨相而識，當和求相，非求法也。善男子，法無可住，可住非法。若有眾生住於法中，當知是人，身行住法，非求法也。是時四眾聞是說已，七十天王、八千億眾，若人非人，得法利益，於諸法中了了明
		淨，苦空無我，諸行無常，生滅無我，我於法中，悉皆清淨。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，海空聞如是說，舉體而坐，放微妙光，一一毛髮各各放光，種種希有上妙功德。師子寶座，光照東方三十六國，國中化作大王及長者子。又照南方、西方、北方，光所及處，悉皆得見海空之身，身長丈六，坐師子座，莊嚴第一，微妙希有。於諸國人昔所未見，而今得見；昔所未聞，而今得聞；昔所未了，而今得了。此城寶床廣博包容三萬二千師子之座，三十六國，亦無妨礙，於諸來眾亦無逼連，安徐而坐。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　妙思童子白天尊言：云何城中莊飾希有，是海空耶，非海空耶？城中諸物，種種奇特，師子寶座，亦無鞅數，大王小王，悉皆端嚴，同坐師子之座。眾中疑惑，未曾有也。此城室中乃容無量師子寶座，亦無妨礙，於意云何？願為分別解說法言。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是天尊答妙思言：響哉善哉，善男子，此城空者，非無而有。以是因緣，有海空真士，是名解脫，不可思議。是諸王者，大王小王，亦是解脫，不可思議。善男子，譬如天人入寶珠中，無所增減，如是天民安常如故，不覺不知，已入所入，唯應度者見之分明，得見天人入寶珠中，不可思議。師子寶座入海空城，亦復如是。善男子，譬如海水入一微塵，是海水中蛟龍、魚&#40862;安常如故，亦無迫迮，水性之屬亦如海水，本相如故。海空之身化作諸王，大王小王，亦復如是。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　又告妙思：一切眾生供養海空一乘藏者，於一微塵，皆令得見三世天尊。又復於諸十方國土所有日月星宿，於一微妙，普皆得見。若有大風傷動草木，一切摧折，即念海空方便之力，吸著口中，而身無損，安穩如故。若有猛火焚燒劫盡，存念海空，火內腹中，安常如故，亦復不熱，火常如故，亦不為害。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　又告妙思：我住海空城中，種種方便，不可思議。或以神力，現作海空微妙之身；或作真身，或作老容，或作王身，或作法王身，或作貧病身，或作金身，或作凡身，或作獸身，種種化身。種種說法，演說無常、苦、空、無我。一切眾生於其說中普令得解，俱發善心，捨身智財，求無上果。或此骸骨而為灰塵，於一塵中復作大德，見海空城中說法，彼說我聽，具足一乘甚深智慧，思惟我身從何方來，云何不絕生死惡根，得入玄門。解脫之方，不可思議。或復有眾生聞我海空不可思議方便一乘法門，皆應號泣。聲動十方無極世界一切國土，大王小王，臣民長者，若男若女，隨類而解，俱發信心，受此大法，日夜讀誦，永無休息。如是等人，同得平等海空智門。於是說時，眾中無量。有一大王，名曰方城，即從座起，擎拳號泣，發心大願：願捨我身，施諸乞士，隨意而取。或取我身，手足頭目，耳鼻髓腦，身肉皮骨，悉皆布施。或施屋宅，宮殿床帳，妻子奴婢，象馬車乘，金銀&#29792;璃，硨磲瑪瑙，珊瑚琥珀，真珠等寶；衣服飲食，亦悉施散。願我身者，捨身受身，得住海空智慧之門、解脫法地，同聽一乘微妙經典。說此語已，彼說我聽，永無疲厭。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，天尊得聞方城王說是語已，心大歡喜，告方城王：善哉善哉，善男子，汝能慈故，發大誓願，為說眾生，作法橋梁，作法梯磴。方城大王，今汝身者，是海空船，度諸眾生，離煩惱城。今汝眼者，是海空燈，為諸眾生，照煩惱方。今汝手者，是海空力，為諸眾生，斷煩惱城。今汝足者，是海空車，為諸眾生，運度三界。今汝意者，是海空藏，為諸眾生，種種演說、智藏經典。今汝耳者，是海空音，為諸眾生，彼說我聽。今汝鼻者，是海空風，為諸眾生，扇動法教，普令眾生得了海空一乘法門。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是天尊又告方城大王：長者，汝今得入一乘法門，不可思議地，觀察眾生住煩惱城，如電石光，忽有忽無。以是因緣，汝能布施身手頭目、象馬車乘、金銀等寶，悉皆施散，難施能施，難捨能捨。汝能橋梁，一切眾生離生死城。汝之功德，不可思議。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　又告方城大王：長者，善男子，汝行慈悲，為眾生故；汝行捨身，無煩惱故；汝行布施，無貧窮故；汝行清淨，無貪瞋故；汝行聽法，無愚癡故；汝捨王位，無貴賤故；汝捨妻子，無親愛故；汝行大慈，顯一乘故；汝行精進，度眾生故；汝行智慧，了眾生故；汝行方便，示現法故；汝行功德，拔眾生故；汝行持戒，滅三毒故；汝行海空，畏生死故；汝行正念，除惡因故；汝行建造，生福德故。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　說是語已，城中四座忽有諸天仙童、玉女三十三人聞大哀天尊為王說法，即便現身，從空中來，手執蓮花，以散座所，紛紜雜杳，如大雪雨，滿於座所。復有妙音香花、箏筑箜篌，鏗鏘和雅，隱隱軫軫，&#24487;於座所。復有鳳皇、孔雀、鸚鵡，飛翔行列，&#24487;於座所。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　方城大王及諸&#32675;臣心大惶怖，白天尊言：大哀天尊，云何天人仙童玉女散此妙花？如此花香，為從天來，為自然來，為樹而生，為空而有？</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，天尊聞是語已，即便答言：不也，大王。如此花者，皆是清淨不可思議華。所以者何？言清淨者，不內不外，不從天生，不自然生，亦不樹生，亦不空生，亦不有生，不空有生。離空有故，說此花生。何以故？一切說法皆是清
		淨，是清淨者，即是妙花。以是因緣，不從天生，不自然生，不空有生，亦不樹生。何以故？若有生生，則有證信；有證信者，則誹謗生。知是說者，毀滅一乘大慈經典。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		又告方城大王：長者，今此城中常有此花，復有他方天人玉女來會不絕。常有鳳凰、孔雀、鸚鵡、箏筑、箜篌、希有之事。汝等勿疑。清淨之花，不可思議華，希有之花，難思難說。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		方城大王聞是說已，心大歡喜，即便問言：云何哀尊說言天花即是清淨無煩惱生？若如是者，一切眾生以此天花供養哀尊，即得通達無煩惱生。若得通達，唯花而得。云何說言脩行海空而得通達？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		於是天尊答大王曰：善男子，言通達者，若有一人以此天花供養海空，所以而言得通達者，即是海空，海空通達，即是此花。若有人行海空通達，即無煩惱，至於地獄，亦無煩惱；示行地獄，亦無地獄，無受罪身；示餓鬼形，亦無餓鬼，無饑渴想，具足功德，無餓鬼身；示行貪慾，無貪慾想，常住光明，照煩惱身：示行瞋恚，無瞋恚想，清
		淨思微，無瞋恚本；示行慳貪，無慳貪想，弘喜大慈，捨身布施，無慳貪想；示行懈怠，無懈怠想；示入魔界，而無魔想；示行說法，無說法想；示住寶城，無寶城想；示身有疾，而無疾想。如是行者，是海空達。汝等應當供養此花，即是供養一乘海空常樂之道，示行方便，入海空城，安住不動。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　說是語已，方城大王俱起作禮，長跪稽首，白天尊言：云何海空真士大德是我大師，為我等輩說大妙法，種種譬喻，不可思議？海空身者，父母妻子、宗親眷屬、朋友知識、弟兄姊妹，悉誰是者？奴婢僮僕、象馬車乘、城邑舍宅，在何方所？國主人民、后妃太子，是誰為宗？唯願哀尊為我等輩分別解說。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，天尊聞是說已，含笑隱几，答大王曰：善哉善哉，善男子，汝等大王善能問決海空身者，我當為汝分別解說，令眾得明海空經典。於是天尊而偈答曰：</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">汝等方城王，一心諦聽受，我當為汝故。聞見直亦難，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">焉能證空城，智慧海空藏？解脫以為母，善能說法相，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">皆是海空憐。道德以為妻，慈悲為大女，弘孝慈慧男，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">虛空城舍所，善信奴婢朋，修道知識友，寂滅是宗親。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">通達善良疇，雲龍象馬馳。星宿是僮僕，日月為車乘，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">六度為鄰侶，四等是子孫，歌詠為眷屬，長樂依方所。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">七寶之園苑，玄都是山林，珊瑚微妙花，方便之甘果。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">八鍊沐浴池，六通為大露。一乘以為身，具足資容相。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">教授為大恩，吞精為法食，咽液是法漿，懺悔以為服。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">滅度以喪主，天地棺槨根，寶臺塚墓所，智慧日月明，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">露霞喪服輿，金銀塼&#22526;基。暫愧慈悲孝，說法報恩許，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">松&#26658;為大富。黃精清零渚，靜心床坐門，多聞慧根髓，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">淨心是沐浴。思惟海空眠，持戒防慧人。無形宗君主，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">仙童國人民，聖真&#32675;臣輩，玉京金城所。汝等方城王，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">善心自能侶。但滅煩惱賊，勇猛自知方。消除四種魔，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">勝造萬道基。海空無起滅，示彼有生時。普現諸國土，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">如日無所明。說法度十方，無量眾生脫。慈他及己身，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">無有分別想。雖知長樂尊，國土眾生空，而常行清淨。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">教化於&#32675;生，以善方便力，隨意悉能成。或示老病死，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">成就眾生身，了知法如幻。天人仙玉女，侍從散香花。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">王子&#32675;臣輩，見花並驚疑。安慰諸眾生，供養天花餌。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">眾生有常想，了今無常時。一切眾生集，俱入坐空城，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">圍繞海空床，問疾哀悲泣。慰喻眾生故，演說海空秩。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">經書及咒術，利益於眾生。世間外道法，於時悉出家。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">因以解正慧，邪見並不奢。或作日月光，遍照三界家；</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">或以風水火，樹木枯不花。世間有疾疫，現作良藥醫。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">有人能服者，消病三毒除。眾生餓饑饉，現身作食飼。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">枯骨更能生，復能濟渴時。大王人民輩，歡喜悉恭敬，</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">安住海空城，聽法無定時。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　爾時，天尊說此偈已，告方城王：善男子，汝等當知，海空身者，實不可說，過去、未來、現在之身，常住城中，不傾不動，不去不來，不生不死，為諸眾生演說寶藏種種教旨、微妙經典，安常如故。亦不覺知，無去來想。或作老相，為諸眾生示法無常，生老病死；或作猿猴、象馬之相；或作真身，七十二相、八十一好，形相奇特，智慧無雙，功德甚深。善說法相，為諸眾生，種種方便，化導三乘。隨眾生故，而作現身，說一乘藏，普度眾生，得離煩惱、生死之身，俱入海空智慧之門。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">
		　　於是四眾聞是說已，俱起作禮，讚歎：一乘海空真士為我等故，分別說之。我等眾中各自敬禮，咸受教旨，傳化未聞，普令通達無礙經典，深解玄義，了真法地。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">　　於是四眾聞大慈尊說經都畢，瞻禮尊顏，奉辭而退。</span></p>
		<p style="line-height: 150%; margin-top: 0; margin-bottom: 0" align="left">
		　</p>
		<p style="line-height: 150%; margin-top: 0; margin-bottom: 0" align="left">
		<span style="font-family:新細明體;color:maroon">太上一乘海空智藏經卷之九竟</span></p>
		</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>