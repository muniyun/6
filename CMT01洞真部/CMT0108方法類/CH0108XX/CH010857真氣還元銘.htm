<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">



<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192"><param name="AutoStart" value="-1"><param name="uiMode" value="mini"><param name="playcount" value="1"><param name="URL" value="/C3WMA/C3X04-WMA/X0416.wma"><param name="rate" value="1"><param name="balance" value="0"><param name="currentPosition" value="0"><param name="defaultFrame" value><param name="currentMarker" value="0"><param name="invokeURLs" value="-1"><param name="baseURL" value><param name="volume" value="100"><param name="mute" value="0"><param name="stretchToFit" value="0"><param name="windowlessVideo" value="0"><param name="enabled" value="-1"><param name="enableContextMenu" value="-1"><param name="fullScreen" value="0"><param name="SAMIStyle" value><param name="SAMILang" value><param name="SAMIFilename" value><param name="captioningID" value><param name="enableErrorDialogs" value="0"><param name="_cx" value="5080"><param name="_cy" value="5080"></object></p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"></td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部方法類</font><font size="3" color="#008080">(CH0108)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 24.0pt; font-family: 新細明體; color: maroon">真氣還元銘</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		經名：真氣還元銘。題強名子注。據書序當為五代粱人所撰。一卷。底本出處：《正統道藏》洞真部方法類。</span></td>
      </tr>
      <tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">　　</span><span style="font-size: 18.0pt; font-family: 新細明體; color: maroon">真氣還元銘序</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">余幼親墳典，長慕煙霞，比跳龍門，欲攀蟾桂。著錦衣於世上，騎躍馬於人問，置立機關，開張造化，榮沾父子，福及子孫。體仁義為當代之楷模，用禮智作將來之規矩。夢未同於傅說，釣不遇於姜牙，而遂灰心志求仙道，詩書陡罷，筆硯頓拋。見寰區之多少是非，睹朝市之無限得失，榮如石火，貴似浮樞，不假高低，瞥然聚散。尸行鬼步，非聖哲莫可知之；動肉活塵，非賢良莫能分別。邇後專尋幽洞，遍訪名山，歷險登危，二十年矣。自梁貞明歲，遊於泰山頂高松之下，忽見一人，形容異俗，言語非常，唯稱萬代之師，柢道九天之主。余遂稽首長跪。為余曰：汝有仙相，方得遇吾。付汝學仙之門，汝能受否？余又長跪，感謝形言。又曰：吾請汝剪髮敵血為盟，與汝屈伸吐納煉形之術。又曰：兩紀之內，輒莫傳人，傳之非人，彼受譴責。余又長跪，忽然不見。余自後常依次第，不報功夫，但是微言，無不神驗。余既承師命，合秘天機。兩紀將終，許傳人世。而乃重修舊則，翻作新經，寫之市朝，藏諸山石。後來學者得之幸哉！</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-size: 18.0pt; font-family: 新細明體; color: maroon">真氣還元銘<span lang="EN-US">_</span></span><span style="font-family: 新細明體; color: maroon">強名子注解</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">一氣未分，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　一者，道之所立。氣者，一之所生，未分為混沌未分也。此言一氣，雖從大道以成名，而且混沌之氣，未分清濁也。此則是無名生有名，有名生萬物。《道經》云：無名，天地之始。有名，萬物之母。無名言道也，有名言氣也。言道者，是一氣之父，言一氣者，萬物之母，有相有形，未有不因一氣而生者也。是故修生則貴道，修道則重氣，言氣是精神之本，性命之源，神明之主。人若得法修之，克為神仙矣。故《黃庭經》云：出清入玄二氣煥，子若遇之昇天漢。又云：何不食氣太和精，故不入死居黃寧。其義明矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">三才同源。<span lang="EN-US"><br>
		</span></span><span style="font-family: 標楷體; color: maroon">
		　　三才者，天地人為三才也。同源，是三才同居混沌之源也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 標楷體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　清濁既異，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">清者，天也？濁者，地也。既已也，異別也。此言混沌之氣分別也，則清氣騰而為天，濁氣降而為地，人在其中，是已有分別也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　元精各存。<span lang="EN-US"><br>
		</span>　　</span><span style="font-family: 標楷體; color: maroon">元者，元氣也。精者，元氣之精也。言天地人元氣之精各存也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　天法象我，<span lang="EN-US"><br>
		</span>　　</span><span style="font-family: 標楷體; color: maroon">此言元精雖存，而天法象與人無二也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　我法象天。<span lang="EN-US"><br>
		</span>　　</span><span style="font-family: 標楷體; color: maroon">言人法象天以成形也。或問曰：前言天法象我，我法象天，天道因甚無傾覆，人道何故有死生？余答曰：天道雖有樞機，而清虛無心，清虛而無其心，則元氣自運。既元氣自運，則五行無妨，五行無妨，則無刑剋，既無刑剋，則是大空，既是大空，則與道合同，是以不傾也。余又答曰：人有生死者，非與天道不同也，乃人之自致也。自致者，從父母媾結精氣，至成形降生，便有悲啼喜怒哀樂，漸漸口責五味，耳聽五聲，眼觀五色，心耽五慾，一向萬機，無所不有。此已上四事，皆因有心之變動也，既有其心，是無清虛也，既無清虛，是人失道也，既人失道，則與萬類同矣，眾物齊焉。任運死生，隨綠枯朽。或如石火，或似浮涯，成時暫成，滅時便滅。此蓋人之自為，非大道之所致也。人若心能無心，色能無色，味能無味，觀能無觀，慾能無慾，聽能無聽，機能無機，和光同塵，湛然常存，則與道同矣。又何不得長生如天之乎？</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　我命在我，<span lang="EN-US"><br>
		</span>　　</span><span style="font-family: 標楷體; color: maroon">言人性命生死，由人自己。人若能知自然之道，運動元和之氣，外吞二景，內服五芽，動制百靈，靜安五藏，則寒溫飢渴不能侵，五兵白刃不能近，死生在手，變化由心，地不能埋，天不能煞，此之為我命在我也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　不在於天。<span lang="EN-US"><br>
		</span>　　</span><span style="font-family: 標楷體; color: maroon">言人性命死生不由天也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　昧用者夭，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">言昧用元氣之人，反致夭壽，此則須事明師傳受，方可得為之。不然則又致夭壽也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　善用者延。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">言達元氣道理之人，則壽命延長。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　氣和體寂，<span lang="EN-US"><br>
		</span>　　</span><span style="font-family: 標楷體; color: maroon">氣，元氣也。體，形體也。言元氣淳和而形體自寂，形體既寂，而氣自和。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　守一神閑。<span lang="EN-US"><br>
		</span>　　</span><span style="font-family: 標楷體; color: maroon">一者，一氣也。神者，神形也。此言人但能守一氣，則神形自然閑矣。夫神者是氣之子，氣者神之母。但知守其母，則子不遠，知守其君，則神不散。此皆合自然之道，譬如水潤下，火炎上，雲從龍，風從虎之類是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　靈芝在身，<span lang="EN-US"><br>
		</span>　　</span><span style="font-family: 標楷體; color: maroon">靈芝，芝草也。在身，在人身中也。指元氣是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　不在名山。<span lang="EN-US"><br>
		</span>　　</span><span style="font-family: 標楷體; color: maroon">不在名山所探也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　反一守和，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　一是一神也，和是和氣也。前言守一神閑，此言反一神守和氣，是為神氣相守者，為念念相續，綿綿不斷是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">理合重玄。<span lang="EN-US"><br>
		</span></span><span style="font-family: 標楷體; color: maroon">
		　　理，道理也。重玄，又玄也，言人能知反一神卻守和氣，此名玄之又玄也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">精極乃明，<span lang="EN-US"><br>
		</span></span><span style="font-family: 標楷體; color: maroon">
		　　精為精氣也，明為神明也。此言人得抱元守一之法，則精氣充滿，乃通於神明矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">神極乃靈。<span lang="EN-US"><br>
		</span></span><span style="font-family: 標楷體; color: maroon">
		　　神是一神也，靈是人通靈也。此言人達抱元守一之道者，則三萬六千神常不離人，則自然通靈也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">氣極乃清。清氣為神，濁氣為形。<span lang="EN-US"><br>
		</span></span><span style="font-family: 標楷體; color: maroon">
		　　氣為元氣也，清為清虛也。此言元氣既極，則濁氣自散，人乃清虛也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">因氣而衰，<span lang="EN-US"><br>
		</span></span><span style="font-family: 標楷體; color: maroon">
		　　此言人皆因氣衰，則形衰也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">因氣而榮。<span lang="EN-US"><br>
		</span></span><span style="font-family: 標楷體; color: maroon">　　人氣王，則身榮也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">因氣而滅，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　人氣竭，則身滅也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">因氣而生。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　人皆因元氣交結，以生身也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">喜怒亂氣，<span lang="EN-US"><br>
		</span></span><span style="font-family: 標楷體; color: maroon">
		　　言人或喜或怒，皆亂正氣也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">情性交爭，<span lang="EN-US"><br>
		</span></span><span style="font-family: 標楷體; color: maroon">
		　　言人既有喜怒，財情性交爭也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">擁隔成病，<span lang="EN-US"><br>
		</span></span><span style="font-family: 標楷體; color: maroon">
		　　前言情性交爭，則元氣擁隔也，氣既擁隔，則成病矣。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">神形豈寧！</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　神為萬神，形為形體，豈寧為形體不得安寧也。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">煉陽銷陰，<span lang="EN-US"><br>
		</span></span><span style="font-family: 標楷體; color: maroon">
		　　煉如燒煉也，陽是陽氣也，銷如銷鑠也，陰是陰氣也。上言神形不得安寧，此言煉陽銷陰，此是擒制之門，調治之法。大凡求仙學道，攝養乖宜，則須知燒練陽氣而銷鑠陰邪，則可以長生矣。且凡人病息，皆因五味以生身，卻因五味以喪身。初服氣時，但先積心火以通身燒之，燒訖則依法服之，無不愈者，廣成子曰：積火以燒五毒。五毒者，五味也。五毒盡，可以長生矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">其氣自行，其神自靈。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　此言陰氣消散之後，陽氣自行。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">以正遣邪，<span lang="EN-US"><br>
		</span></span><span style="font-family: 標楷體; color: maroon">
		　　正為正氣，邪為邪氣也。言用正氣而發遣邪氣也。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">其患自平，<span lang="EN-US"><br>
		</span></span><span style="font-family: 標楷體; color: maroon">
		　　平如不息時也。上言以正氣遣邪氣，則如湯沃雪，以火銷冰，自然平復如故矣。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">乾坤澄靜。<span lang="EN-US"><br>
		</span></span><span style="font-family: 標楷體; color: maroon">
		　　此已下說服氣法次序也。乾天也，坤地也，言為天地澄清，無風雲霧雨雪時也。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">子後午前，<span lang="EN-US"><br>
		</span></span><span style="font-family: 標楷體; color: maroon">
		　　子為夜半時也，午為日午時也。大凡吐納調服元氣，皆取夜半子時，直至日午已前，並可調服，號曰六陽之氣也。午後至夜半子時，號日六陰之氣也，不許吐納調服內氣，則百無所妨。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　閉目平坐，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">此為天道澄清，子後午前，吐納調服時也。則須閉目向王方，平坐調服，是平常之法也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　握固瞑然，<span lang="EN-US"><br>
		</span>　　</span><span style="font-family: 標楷體; color: maroon">閉目平坐，便須握固。握固，握大拇指也。暝然，暝目也，似閉不閉是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　納息廬中，<span lang="EN-US"><br>
		</span>　　</span><span style="font-family: 標楷體; color: maroon">廬，鼻也。後便納外息於鼻中，微微引入，令滿氣海，已久為妙，號日納新是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　吐息天關。<span lang="EN-US"><br>
		</span>　　</span><span style="font-family: 標楷體; color: maroon">吐息，吐氣也。天關，口也。前既引納外氣入氣海中，既良久，又須吐之，則號日吐故是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　入息微微，<span lang="EN-US"><br>
		</span>　　</span><span style="font-family: 標楷體; color: maroon">微微，為鼻引外氣時，微微引入，不令耳聞。小則生之門，大則死之路，故引納宜微微然。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　出息綿綿，以意引氣，<span lang="EN-US"><br>
		</span>　　</span><span style="font-family: 標楷體; color: maroon">此為鼻引外氣時也，須以意引外氣，直入氣海中也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　腑臟回旋。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">此言以意引外氣入氣海，滿則五臟六腑之氣自然回旋，小轉動，作聲汨汨然。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　然後呵之，<span lang="EN-US"><br>
		</span>　　</span><span style="font-family: 標楷體; color: maroon">呵為口呵吐之。上言腑臟回旋，氣極又須呵吐之，不得強閉也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　榮衛通宣。<span lang="EN-US"><br>
		</span>　　</span><span style="font-family: 標楷體; color: maroon">此言既行吐納之理，則榮衛無擁滯也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　但有不和，<span lang="EN-US"><br>
		</span>　　</span><span style="font-family: 標楷體; color: maroon">為人非時，五臟六腑不和也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　遣之踵前，<span lang="EN-US"><br>
		</span>　　</span><span style="font-family: 標楷體; color: maroon">遣之上文云已，正遣邪是踵前。《南華經》云：眾人之息以喉，真人之息以踵。踵猶跟也。又《胎息經》云：凡人呼吸與真人呼吸有殊，凡人息氣，出入於咽喉，真人息氣於氣海，是氣之根本之處。余按外出云踵，足為踵，踵為腳跟也。此言踵，踵為氣根也。跟之言根也，言氣海是人生根本之處，故但有不和，則令發遣邪氣，胎息如前法是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　呵五六度，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">呵為六氣也，言大凡五臟六腑之氣，皆屬心，心屬呵，但以呵吐納之，為上法也。吐納畢，則依·法服氣行氣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　無疾不鐲。<span lang="EN-US"><br>
		</span>　　</span><span style="font-family: 標楷體; color: maroon">言依呵吐納之，無疾病不鐲除也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　凡欲胎息，<span lang="EN-US"><br>
		</span>　　</span><span style="font-family: 標楷體; color: maroon">氣凝日胎，呼吸日息，則胎向氣中凝，氣向胎中息，故曰胎息也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　導引為先。<span lang="EN-US"><br>
		</span>　　</span><span style="font-family: 標楷體; color: maroon">為子後午前，未閉目平坐，握固暝然前也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　經脈不擁，<span lang="EN-US"><br>
		</span>　　</span><span style="font-family: 標楷體; color: maroon">言先導引，則經豚氣不擁滯也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　關節不煩，<span lang="EN-US"><br>
		</span>　　</span><span style="font-family: 標楷體; color: maroon">言為導引擺掣動關節，元氣流行，無所擁滯，故言關節不煩問也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　或如射雕，<span lang="EN-US"><br>
		</span>　　</span><span style="font-family: 標楷體; color: maroon">此已下是導引法也，此言如人翻身射雕之勢也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　側身彎環。<span lang="EN-US"><br>
		</span>　　</span><span style="font-family: 標楷體; color: maroon">一句便是射雕勢也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　或舉腰背，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　此又是一法，仰外以兩手背托地，便舉腰收腳，令頭著地是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">如蟾半圓，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　此是舉腰法。交指腦後，此別是一法，以兩手十指相叉，交於腦後，抱著玉枕是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">左旋右旋。<span lang="EN-US"><br>
		</span></span><span style="font-family: 標楷體; color: maroon">
		　　上言交指腦後，次便須回頭背，或左旋轉，或右旋轉是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">勁手足氣，<span lang="EN-US"><br>
		</span></span><span style="font-family: 標楷體; color: maroon">
		　　言導引時，勁挺兩手，便感元氣是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">出於指端。<span lang="EN-US"><br>
		</span></span><span style="font-family: 標楷體; color: maroon">
		　　上言既勁挺手足，元氣自然出於十指之端也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">擺掣四肢，<span lang="EN-US"><br>
		</span></span><span style="font-family: 標楷體; color: maroon">
		　　此言為導引時，擺掣動手足，故云四肢也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">捉攝三關。<span lang="EN-US"><br>
		</span></span><span style="font-family: 標楷體; color: maroon">
		　　此言為導引時，或閉氣，或握固，直至腳十趾皆捉擴之是也。三關，口手腳也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">熟摩尺宅，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　以兩手摩面上是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">氣海亦然。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　為亦使兩手摩之。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">叩齒集神，<span lang="EN-US"><br>
		</span></span><span style="font-family: 標楷體; color: maroon">
		　　大凡服氣導引，須先叩齒三十六通，以集五臟之神。齒為上下齒，號曰天鼓，神聞鼓聲則集矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">合眸固關。<span lang="EN-US"><br>
		</span></span><span style="font-family: 標楷體; color: maroon">
		　　眸為眼目也，關為口手足也。言三關閉，則萬邪不入。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">冥心放骸，<span lang="EN-US"><br>
		</span></span><span style="font-family: 標楷體; color: maroon">
		　　萬慮不入，放縱也。骸，形骸也。此言灰心，萬慮不入，放縱形骸，如太空是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">任氣往還。<span lang="EN-US"><br>
		</span></span><span style="font-family: 標楷體; color: maroon">
		　　閉江任氣神廬中往還也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">覺氣調勻，<span lang="EN-US"><br>
		</span></span><span style="font-family: 標楷體; color: maroon">
		　　覺鼻中生還之氣，調勻也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">擁塞喉關。<span lang="EN-US"><br>
		</span></span><span style="font-family: 標楷體; color: maroon">
		　　喉氣和取，出息時便閉氣，令外不入，內不出，是擁塞喉關也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">擁塞則咽，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　此為前擁塞得元氣在喉問，既外不入，內不出，則咽之。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">三咽相連。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　又說咽氣之常法也。三咽相連，為一閉氣，三連咽之，不許津與氣同咽也。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">轉舌漱入，<span lang="EN-US"><br>
		</span></span><span style="font-family: 標楷體; color: maroon">
		　　為閉氣時，卻微吐出，氣在口中，含之以舌，小轉動，便漱入也。</span><span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">咽下丹田。<span lang="EN-US"><br>
		</span></span><span style="font-family: 標楷體; color: maroon">
		　　此言漱咽下元氣，直入丹田，下丹田，臍下三寸氣海是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">以意引氣，<span lang="EN-US"><br>
		</span></span><span style="font-family: 標楷體; color: maroon">
		　　既咽下氣，則以意引氣，令入丹田。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">令聲汨然。<span lang="EN-US"><br>
		</span></span><span style="font-family: 標楷體; color: maroon">
		　　咽氣下時，有聲汨汨然，如水瀝坎，聞之分明。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">一咽三咽，<span lang="EN-US"><br>
		</span></span><span style="font-family: 標楷體; color: maroon">
		　　此言咽氣時，一咽至三咽，則一閉氣，三連．咽是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">再咽如前，<span lang="EN-US"><br>
		</span></span><span style="font-family: 標楷體; color: maroon">
		　　此言三咽既畢，任氣從神廬中往來，候氣調則如前三連咽之，是再咽如</span><span style="font-family: 標楷體; color: maroon">前也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">三十六咽，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　是每三連咽畢，候氣調則如前三連咽之，直至三十六咽，氣之常宜也。《黃庭經》云：三十六咽玉池裹。此之謂也。若未絕粒，即須少食，務令腹中曠然，虛冷無問，坐外但腹空則咽之，一日通夕至十度，自然百六十咽矣。若久服通，頓至三百六十咽，亦謂之中成。一千二百咽，謂之大成，是為太息也。如小胎息，但閉氣數至一千或一百息，亦謂之大成。然不能煉形易質，縱得喪生，如同桔木無精光也。几啃攝養乖宜，卒生疾，但依服氣法，急治之，取差。咽氣時一不鈴三十六咽也。上至三十咽，五十、六十、七十、八十、九十、一百咽，並得腹內氣轉，四肢氣通，則須且外，放散手，閉口任氣從神廬中往來，令微微然，但微之又微，閉氣多，出少，是法此可為真胎矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">胎息成焉。<span lang="EN-US"><br>
		</span></span><span style="font-family: 標楷體; color: maroon">
		　　胎息氣但三連咽，咽至三十六咽為成。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">大道無為，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">
		　　大道，喻人身無為，是無所施為也。但習胎息時，或坐或外，或行或立，任氣胎息，縱身如大空，始至無為，是人無身也。既至無身，則是無亂想，既無亂想，則元氣不求而自－至，不召而自來。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">而無不為。<span lang="EN-US"><br>
		</span></span><span style="font-family: 標楷體; color: maroon">
		　　此言卻破大道無為，恐學人執著無為，故云無不為也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">若能無為，<span lang="EN-US"><br>
		</span></span><span style="font-family: 標楷體; color: maroon">
		　　前註云：縱身如彼大空是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">是名無思；<span lang="EN-US"><br>
		</span></span><span style="font-family: 標楷體; color: maroon">
		　　前註云：既如大空所空，無心是名無思。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">若能無思，<span lang="EN-US"><br>
		</span></span><span style="font-family: 標楷體; color: maroon">
		　　前註云：若能空空無心，則自然所無思也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">萬物自歸。<span lang="EN-US"><br>
		</span></span><span style="font-family: 標楷體; color: maroon">
		　　萬物，萬姓也。萬姓，指元歸也。自歸者，則自然歸也。言能無思，則元氣自然歸身也。若作用而求元氣者，如緣木求魚也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">法象無二，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　言習真氣還元之道，古今如一。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　</span><span style="font-family: 新細明體; color: maroon">不假施為。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: maroon">　　言自然也，如作用而強施為者非。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">不寒不熱，<span lang="EN-US"><br>
		</span></span><span style="font-family: 標楷體; color: maroon">
		　　此說是真氣還元返本之功效也。久而行之，則不寒不熱。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">不渴不飢。<span lang="EN-US"><br>
		</span></span><span style="font-family: 標楷體; color: maroon">
		　　此一句真氣功效也，勤而行之，乃至不渴不飢也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">妙中之妙，微中之微。<span lang="EN-US"><br>
		</span></span><span style="font-family: 標楷體; color: maroon">
		　　此上二句，是讚此真氣還元之不可思議。視之而不見，聽之而聞，搏之而不得，與希夷微同矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">恬然無欲，<span lang="EN-US"><br>
		</span></span><span style="font-family: 標楷體; color: maroon">
		　　恬為無味之味，然常也。言此道恬常而無所欲。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 標楷體; color: maroon">　　</span><span style="font-family: 新細明體; color: maroon">以道自怡。<span lang="EN-US"><br>
		</span></span><span style="font-family: 標楷體; color: maroon">
		　　怡，悅也。言人得真氣還元之道，且我命在我不在於天，功滿之後，白日昇天，坐在立亡，萬神朝拜，山嶽傾而我不傾，世界壤而我不壞，故自怡然</span><span style="font-family: 標楷體; color: maroon">矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　懷道君子，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">此一句指學道之人也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">　</p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　銘之佩之。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　</span><span style="font-family: 標楷體; color: maroon">此一句令求學仙道之人敬重此文，可以鐫之於石，佩帶於身矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">真氣還元銘竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>