<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">



<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192"><param name="AutoStart" value="-1"><param name="uiMode" value="mini"><param name="playcount" value="1"><param name="URL" value="/C3WMA/C3X04-WMA/X0416.wma"><param name="rate" value="1"><param name="balance" value="0"><param name="currentPosition" value="0"><param name="defaultFrame" value><param name="currentMarker" value="0"><param name="invokeURLs" value="-1"><param name="baseURL" value><param name="volume" value="100"><param name="mute" value="0"><param name="stretchToFit" value="0"><param name="windowlessVideo" value="0"><param name="enabled" value="-1"><param name="enableContextMenu" value="-1"><param name="fullScreen" value="0"><param name="SAMIStyle" value><param name="SAMILang" value><param name="SAMIFilename" value><param name="captioningID" value><param name="enableErrorDialogs" value="0"><param name="_cx" value="5080"><param name="_cy" value="5080"></object></p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"></td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部方法類</font><font size="3" color="#008080">(CH0108)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		金液還丹百問訣</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">
		經名：金液還丹百問訣。又名《海客論》。唐末五代渤海國人李光玄撰。光玄自稱曾進歷新羅、日本諸國、訪求金丹大藥。復朴中嶽少室山遇玄壽先生，請問金液還丹之道，而撰成此書。一卷。底本出處：《正統道藏》洞真部方法類。參校：《海客論》。</span></td>
      </tr>
      <tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		金液還丹百問訣</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　昔李光玄者，渤海人也。少孤連氣，僮僕數人，家積珠金巨萬。光玄年方弱冠，乃逐鄉人，舟船往來於青社、淮浙之問，貨易巡歷。後卻過海，遇一道人，同在舟中，朝夕與光玄言話，巡歷新羅、渤海、日本諸國。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄因謂道人日；中國豈無好事耶，爭得過海遊歷。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　道人曰：我於世上，喻若浮雲，心無他事，是以過海。光玄異之，因更日夜與道人攀言論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　道人乃謂光玄曰：郎君家更有何資產。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：余少孤，兄弟僮僕數人，家財巨萬。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　道人曰：既家資如此，何得遠涉風波，更求其利，漫漫大海，浩浩長波，一旦傾危，蟲魚得便，此何智也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄答曰：我非為財涉此風波，余暗思人世，皆如夢幻，朝霞曉露，豈可久長，石火電光，瞥然則滅。人生若此，寧可思惟。舊塚未乾，新墳相次。壘金遍地，全不關身。積玉倚天，豈能留命。所以經涉海浪，直入外方，意在尋訪真人，問求達士，欲有何術，可救生前。及到外方，又無所遇，不逢英哲，遂且歸鄉，誠意如斯，非為財貨。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　道人曰：君方年少，只合愛戀榮華，如此聰明，深為大器矣。莫愁仙分，只要自修，必得其真耳。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄聞道人所說，啟而言曰：光玄蚯蚓之質，豈有成龍；斥鸚之形，爭能似鳳，非敢望於大悟，只希睹於小知。儻高人不以余凡愚，少垂誨示，終身佩荷，豈敢負恩。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　道人曰：爾求延年保命耶，求金丹大藥耶。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄答曰：非敢揀擇。但高人知者，可望垂誨，終身奉持。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　道人乃曰：金丹大藥，未遇至人，保命延年，即知軌則。君若好之，吾無悟矣。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄答曰：余少愚昧，何敢勝當玄妙之門。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　道人曰：夫道在身，更無外事，爾能遠離房室，屏棄世綠，枕石漱泉，松煩就靜，元氣不散，可至長生。夫元氣者，是身中混元之氣，是人之根基。念住則氣停，神行則氣散。是以至人住息，屏是非，絕顧盼，喘息不遊於鼻外，存思常注於丹田。若三田得實，千年可保。更或納新吐故，漱液咽津，悉是延年之門，皆為固身之道。古歌曰：氣是添年藥，精為續命芝。世上饅忙并饅走，不能求己更求誰。此之謂也。但能旦夕不倦，依而行之，必獲延年長生之道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　復問光玄曰：見吾髭髮儀形否。光玄曰：高人髭鬢有異，鉗髮童顏，朱脣皓齒。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　道人曰：行此道遂得如斯，余今已逾百歲，不識疾病。汝豈知我乎。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄再拜謝曰：少年小子，獲聞大道。豈非高人垂念，指示祕關，終身保持，佩服恩德。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　後至東岸下船，道人自欲遊新羅、渤海，告別光玄。光玄乃涕泗交并，奉辭道人，歸還故里。光玄達家之後，一心奉其至道，不顧繁華，遂卻離鄉，重遊滄海，駐居雲島之中，十有餘年。依高人之指的，弘持至道。乃得氣力百倍，儀形異常。因被往日同船之人，號光玄為海客。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄忽於一日夜中，思惟世上人問，更有出世之門，金液之道。若只住居此處，無由得逢。遂便拋離雲島，漸屆中華，巡歷名山，尋遊五嶽，瞻禮聖境，懇志訪尋，專求達士。乃初遊泰嶽，次歷諸山，後於己酉年中八月三日，因至中嶽嵩高山少室洞巖僧寺之中，止泊十餘日。後即緩步南登，看骯巖谷。行可五六里問，忽於路側松林之下，遇一人形神半老，手中攜一竹杖，杖頭懸掛三瓢，短褐長巾，於人稍異。乃問光玄曰：爾從何方而來至此。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：家住渤海人也。駐居雲島，頗歷歲年，近自海外而來，尋遊名山勝境，今日方到此地。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　又問光玄曰：人生各有途轍，爾獨遊名山，訪何事也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：人生雖有途轍，唯余棄辭財產，每笑榮貴，不戀繁華，唯求妙道至真，乃至於此。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　又問光玄曰：求道已來，還得幾年，得道多少也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄答曰：二十餘年，海內海外，無所不到。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　又問光玄曰：二十年中，有何所遇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄答曰：二紀年中，曾於船中遇一道人，令光玄保養精氣，導引四肢，依而行之，以成其道。　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　又問光玄曰：既得此道，更欲何求。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄答曰：竊聞神仙更有金液妙道，還丹至衛，慮恐虛度年華，是以遍尋山嶽。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　又問光玄曰：所求金液之道，曾遇人否。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄答曰：訪求二十餘年，不逢達者。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　老人乃微笑，再問光玄曰：識吾已否。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　光玄曰：未識仁者。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　老人曰：我是玄壽先生。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　又問光玄曰：爾何姓何名。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　光玄答曰：姓李，名光玄。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　老人又笑曰：我號玄壽，爾名光玄，與吾相符。我知人矣。仲尼所謂起予者商也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　又語光玄曰：爾求金液之道，為當提拔世人，為當只為自己。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：訪尋金液之道，一為己身，二為提拔世途有分之者，便即相鐫，非直為己。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　老人曰：子誠意如此，即可相傳。若為一身，神仙非許。我有此道，汝可受之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄既聞涕泣，再拜云：神仙妙道，豈可輕傳，天地必嘖，鬼神必責，願將微命，參從先生數十年問，辛勤日夜，然後願垂憫念，賜乃幽玄。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　老人曰：不然，子若不仁，假使一生辛勤，此道亦不可付。吾見子仙骨有彰，聖基純熟，今相遇我，與爾際會之時，但專志誠，聽吾所說。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生乃旋放竹杖在於一邊，坐於石上，前面更有一石。乃語光玄曰：子坐，聽吾至道。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄啟言曰：先生奉傳至道之門，光玄爭敢輒坐。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：子但坐，綠至道玄遠，盡此一日言論，猶恐未終，豈可令子久立聽之。但坐，聽吾所說。光玄再拜跪，而聽之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生日；夫還丹者，且非別藥。真一為基，鉛汞相依，黃芽是本，乃可成也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄起再拜，而問先生曰：以見世上道人，皆說黃芽，未知至理。黃芽者將何物之所為，以何藥而製造。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：鉛出鉛中，方為至寶。汞傳金汞，鉛汞造氣，乃號黃芽子。不見古歌曰：黃芽鉛汞造，陰轂含陽華。不得黃芽理，還丹應路賒。世人鍊凡藥，盡認鉛黃花。黃花是死物，那得到仙家。黃芽非在藥，內象取精華。若到黃芽地，金銀徒爾誇。此之謂也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　光玄曰：竊見《</span><span style="font-family: New MingLiu; color: maroon">
		</span><span style="font-family: 新細明體; color: maroon">金石五相類》</span><span style="font-family: New MingLiu; color: maroon">
		</span><span style="font-family: 新細明體; color: maroon">中云：鉛有大毒，爭堪成就至藥。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：鉛雖有毒，蓋為世人不解取用之。如藥中巴豆之類，非無毒也。若解使用，即理萬病，鉛亦是也。《</span><span style="font-family: New MingLiu; color: maroon">
		</span><span style="font-family: 新細明體; color: maroon">陶植篇》</span><span style="font-family: New MingLiu; color: maroon">
		</span><span style="font-family: 新細明體; color: maroon">
		云：鉛中有金，金中有寶，見寶別寶，賢人得道。寧修鉛中金，不鍊金中寶。此非世問之鉛也。世人直下用鉛，希求黃芽，萬無得一，蓋不識其鉛也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　光玄曰：鉛有二耶。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生曰：鉛非有二。譬如養子，若割父母身上之肉，內於母腹之中，而望孩子生，孩子生應難也。若離父母，孩子自何而生。古歌曰：鼎鼎元無鼎，藥藥元無藥。用鉛不用鉛，須向鉛中作。黃芽是鉛，去鉛萬里。黃芽非鉛，從鉛而始。鉛為牙父，牙是鉛子。子隱母胞，母隱子胎。知白守黑，神明自來。此之謂也。直至諸經，唯讚鉛之功能也。若捨其鉛，如棄父母，而求孩子也。古歌曰：莫壞我鉛，令我命全。莫壞我車，令我還家。鉛斷河車，所作無功。鉛絕河車，所作無出。又曰：玄生因金公，巍巍立始終。又曰：一物含五彩，永作仙人祿。又《</span><span style="color: maroon">
		</span><span style="font-family: 新細明體; color: maroon">陶植篇》</span><span style="color: maroon">
		</span><span style="font-family: 新細明體; color: maroon">
		云．．一者水數，為五行之始。色稟北方之位，包含五行，修之得合道，了契自然。故能生天生地，為牝為牡，然後還日精於月窟，結精華於無中，能生紫氣之精，潛與真合符，非神仙莫能窺也。世人不解用之，遂致差之毫釐，失之千里，可不明矣。古歌曰：用鉛不用鉛，須向鉛中作。恰到用鉛時，用鉛還是錯。又云：用鉛不用鉛，鉛是舊丹田。此用不棄而解用，陰陽得序，悟之則得，只在鉛中，爾細研究之也。又《元陽子歌》曰：真陰真陽是其道，只在目前何遠討。凡流歲歲鍊神丹，忽見青黃自言好。志士應須求法則，勿使心神虛敗耗。但能求取真黃芽，人若服之壽無老。此可知也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　光玄曰：竊見世人云：朱砂水銀是黃芽，何理也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：此非道人之言也。且朱砂水銀者，無定性，自無身形，陰自不生，女自無孕故也。李棲蟾云：朱砂水銀同處，二女終不相知。自立既難安，何得成大藥。夫黃芽者，坎離相孕，金水相生，男冠女姅，牝牡相得，從無入有，陰動陽交，方可得成，契於至理。故《陰真君歌》曰：北方正氣為河車，束陽甲乙成金砂。兩情含養同一體，朱雀調運生金花。金花生，天地寶，人會此言成至道。此可知也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：又見世人或以金為黃芽，銀為黃芽，研朱粉銀為黃芽，生銀為黃芽，鉚鉛鍊鉛枯鉛等為黃芽，或以密陀僧為黃芽，是何理也</span><span lang="EN-US" style="font-family: New MingLiu; color: maroon">o</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生曰：此並非也。諸類皆是有質之物，頑滯之徒，鍊之即色悴形枯，燒之即塵飛土變，枯骨而粉，畢竟無成。蓋謂孤陰寡陽，爭同至藥。服之則灼人五臟，餌之乃促彼生年，豈可類於黃芽，吁於大道。夫黃芽者，鉛汞合體，金木相並，龍虎相交，水火相制，推情合性，以魄隨魂，成為還返之因，明於呼吸之理，力得陰交陽孕，母在子全，得天地之精誠，授混元之大道也。古歌曰：金不露體，木不呈形。又言丹砂木精，得金乃並。又日；束身斂魄充虎飢，虎來啖食生體脂。此甚明也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：黃芽既云鉛汞所造，金水相生。愚意尚迷未曉。伏願先生再垂指的。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：譬如人問種樹，世上良田果子，初先犁蔣耕墾，次選好地，及彼良時，仍賴風雨調勻，節候催促，年終稼穡盡獲。收成黃芽之因，亦復如是。合和鉛汞，配合坎離，水火相仍，時候周足，自然變化，無有比倫。黃芽若成，大道易矣。古歌曰：鉛汞牙，鉛汞牙，同三花，採我氣，結成砂，初聞日，運火加，輪五彩，入神華，曾為使，道無邪，三者備出是仙家。此可知也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：黃芽既得，知其根本，至藥如何得成，再乞先生一垂指示。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：至藥唯用五行，更無雜物。若有諸類，不成至藥。古歌曰：捉取束方龍，配與西白虎。更將南朱雀，後會之玄武。就中玄處玄，莫失中央路。此可知也。此之五行，是鉛汞本類，乃得成丹。若有非類，即不成也。譬如一家父母夫婦，無有別人。鉛汞五行，亦復如是。制伏成藥，骨肉精氣血脈皆全，方堪服餌。古歌云：</span><span lang="EN-US" style="color: maroon"><br>
		</span><span style="font-family: 新細明體; color: maroon">何言金木水火土，留身保神是龍虎。</span><span lang="EN-US" style="color: maroon"><br>
		</span><span style="font-family: 新細明體; color: maroon">學人不識五行精，強認他人為父母。</span><span lang="EN-US" style="color: maroon"><br>
		</span><span style="font-family: 新細明體; color: maroon">木主氣兮骨主虎，血主水兮肉象土。</span><span lang="EN-US" style="color: maroon"><br>
		</span><span style="font-family: 新細明體; color: maroon">不死之道在離宮，會得五行金有主。</span><span lang="EN-US" style="color: maroon"><br>
		</span><span style="font-family: 新細明體; color: maroon">五行須是水銀親，殊質不堪為伴倡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		又賀蘭求大士歌曰：青龍起，白虎臥，玄武飛，主卻坐，黃龍中央自結裹。母憐子，子憐我，爐中結成雲一朵，服餌刀圭無不可。此之是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：大藥雖是龍虎制服，五行精啟成藥，餌服之時，最要何物為丸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生曰：撐藥之日，是一味水銀神水之胎，作紫金之粉，色含五彩，以表五行成身，號曰金液還丹，太古神仙，皆同一法。古歌曰：水銀一味成仙藥，如使流傳伏火難。若遇河車成紫粉，一時化作金液丹。金丹正法本非赤，水銀一味獨幽玄。刀圭點化將為驗，服者不死作真仙。又歌曰；卻取抽成汞，還燒遣作砂。胎中受五行，月足見黃芽。迷途不可見，對面隔天涯。若到河車地，只此是仙家。此可明也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：伏火水銀，若成至藥，自古已來，亦有朱砂水銀伏火者不少，因何服餌，皆不延年。及將點化，又無所用。此何謂也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生日：此皆不得神仙之妙術，不按仙經之理，不依五行製造，不得日月精華。或用諸類相和，或於至真違遠，縱得千斤伏火，亦與瓦石一般。非惟點化無堪，亦致服食，夭人壽矣。故《王真人傳》云：古有兄弟二人，將水銀一斤，於陽山谷之中，鍊燒三年，伏火如紅玻璃之色，言是至藥。兄弟各服半斤，六月須著綿衣行，又要人扶策，此希延壽，返有墮身之災。豈非藥類不同，方術錯俟，此可為驗。切在求其真，若得真源，萬不一失。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄日：既黃芽是大藥之根本。是五行所成，並曉其源，何知出世。未委幾多分兩，燒制起自何時，而得成就，伏願先生慈悲，再希指示。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：神仙至藥分兩，爭無大道，金丹燒時有節，不依爐之法象。亦且鼎有乾坤。火從子離，須明卦兆。復自離而至亥，始見光華。亦同子在母胎，直須日足，雞居卵內，要待時分。分兩則二八同居，節候乃一星周雨，方可龍興雲雨，虎嘯巖前，定延世上之年，不是人問之物。古歌曰：二八詫女，十六鉛精。陽生起火，陰盡須停。星辰周雨，至藥通靈。又陶隱居望江南詞云：長生藥，本是五行作。子午二門開，卯酉四時運，火合乾坤，龍虎自相吞。此之謂也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：大丹既曉法度，實為萬生有綠，此時獲遇。又見諸經訣云：日魂月魄，白虎青龍，丹砂河車，真鉛真汞，名字不少，疑惑人心，未審其中，誰為正號。願先生一說，以釋千疑，令後人得知仙路有登，塵寰得兔。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：多般名號，只是一途。日魂即是陽精，月魄還同陰體，青龍是木，豈離束方。白虎為金，還居西面。河車金液，是仙家得意之名。真汞真鉛，乃達士當時之號。但令消息，何用遲疑。不越五行，更無別理。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：又見《黃帝陰符經》云：金丹之術百數，其要妙在神水華池。未知神水華池，是何物也。華池之外，金丹更有成無，乞垂一指，永釋疑心也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生曰：華池之外，金丹無成。任是百數千般，妄為虛設。若是華池之內，至妙至神。故黃帝遇此昇真，馬明因玆得道，華池之理，亦在五行前章之中，具陳仔細。故《元陽子歌》曰：神水華池世所希，流傳不許俗人知，多將世上凡鉛汞，相似令教人不疑。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：又見諸經云：三五與一，天地至精。未知此言，是何事也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：前以備陳，今再問三五者，亦是五行正數。且非別類，本無凡物。爾更宜尋究，必達根原耳。不見古歌曰：陰坎徒迷一，陽離五彩＃１形。不知三所以，備抱木之靈。鍊藥須通訣，玄關諳古經。瓊丹君若就，天駕五雲餅。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：世上諸藥，何止數萬般，唯金液還丹，即延生保壽，乃至昇真，是何理也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：爾之愚鈍，猶不知之，聽吾細說。且世問之人，無不稟於五行而生，至於心肝脾肺腎，豈棄陰陽五行。還丹者燒五行之精氣，含萬象之神光，得紫金之妙，流津液之名，服之者豈不保固四肢，堅牢五藏，自然長生有地，去世成因，事在目前。迷人但執古歌曰：金砂入五內，霧散若風雨。薰蒸達四肢，顏色悅澤好。老翕復丁壯，耆嫗成姥女。髮白復再黑，齒落更重生。號日真人子，度世免死厄。此方可知也。石藥者，亦屬五行不錄，一體自然也。如生服之，即有毒損人。伏火又即同瓦礫，唯可醫小病，寧將此比並大丹，事理曉然，真源不昧也。草藥者，亦隨四時凋變，自不固於雪霜，方味相和，亦只理其風濕，豈比大丹至藥。真道深遠，須辨是非，可以知其深淺。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：金丹大藥，服之長壽，乃至昇天，未審世問更將何用。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：迷人，金液還丹，豈無使用。此丹一年滿足，十月周圓，開爐而紫粉成金，啟鼎而黃芽發耀，包含五彩，聚集百靈。先將點制於水銀，立成黃金為驗。服食之後，永固筋骸，濟命濟家，且非虛說。古歌曰：丹砂丹砂，濟命濟家。能濟我命，能濟我家。又陶隱居望江南云：十月滿，開鼎一團紅。數片殘雪含五彩，解胎神水響玲瓏，氣復異香穠，此得成至寶之謂也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：水銀除此藥制伏，得成金外，更有何藥擒之，得成至寶。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：水銀除黃芽至藥之外，諸般藥類，寧制於他。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　光玄曰：何以諸藥制伏不得。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：水銀者，乃天地之至精，五金之魂魄，流利為性，染雜無因。故俗士云：水銀無假，阿魏非真。此明真理，故知諸物不可入也。黃芽者，體是水銀，感五行之精，受正陽之氣，年周月足，骨立神全，水銀被制之，有何不可也。《陰符經注》云：飛鼠斷猿，河車伏汞。若有雜物，無因得成。又歌曰：河上詫女，靈而最神，見火即飛，不染垢塵。鬼匿龍隱，莫知所存。將欲制之，黃芽為根。此可知也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：先生不聞凡末。夫指幽玄，金液之道盡知，龍虎之門頓悟，幾年海上，空悲萬里之波。今日塵中，忽見三清之境。雖知仙路，堪憫世人，今欲再有啟陳，更希先生指路，庶令迷昧盡達真源，是弟子之誠深願矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生曰：爾之姓字，已在於丹臺。我道幽玄，悉無祕悟。但希來問，即可分明，莫抱疑情，虛度一世。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：竊恐世人不曉鉛汞，不識五行，將四黃以制水銀，使八石用為至藥，砲礬雄雌之類，無不遍尋，磁毗膽綠之徒，悉將入用。指神符霜於黑錫，認聖無知作青鹽，火鍛百迴，水飛千遍，忽三年守鼎，五載臨爐，運火即山谷空虛，苦心則形神枯槁，都無所就，但怨神方，今啟問求諸石藥，五礬之中，終有至事，制得水銀已否。伏願先生慈悲，特為開曉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：世問之事，乃至纖毫，未有不因其理，制伏相依，種類相取，而成事也。若乃窮諸理例，得彼類形，何事不成，何因不立。《周易》所謂水流濕，火就燥，雲從龍，風從虎，聖人作而萬物睹。此理例相依也。即有水能共脂乳，相通入油，膠漆相須，雪霜同固，此形類相取也，可不明矣。夫水銀者，是金之魂魄，本五金之精華，與鉛同根，與水共體。若以五行相孕，金水相生，得氣傳華，方乃得成至藥。將制水銀，萬變千通，世無比類。故《陶植篇》云：金為水母，母隱子胎。水為金子，子隱母胞。水者金之子。子藏母腹。此言金水自相含孕，蘊櫝於母中。因造化而生，又子繼父體，為母立兆基。此言砂產於金，汞流於子，以金養汞，繼體而榮，道合自然，事歸於至妙，不可不思之也。若用礬石之藥，雜類之徒，則金體全乖，祖宗並失，還返無由而得，金水無由而生，可謂雀鷗同巢，鼠貓共穴，將膠補釜，以漆塗瘡，但恣虛老百年，萬無一得之也。古歌曰：世人好假不好真，競將石藥和水銀。姥女化歸煙霧散，曾青磁石自相親。砲礬膽綠傾家產，多為疏狂枉作塵。若遇神仙談至理，終知白首永無因。此可知也。且藥石者，大約七十二件，多至一百餘般。古之至人。盡辨酸鹹苦澀，著其經論，或檮研使用，治世人之諸疾。或修鍊合和，辟人問之邪珍，無關大事，得至長生。假饒別得玄方，窮極制度，亦是暫留髭髮，豈能久固筋骸。世問迷昧之徒，囂薄之輩，謬傳方術，誣調神仙，礬石欲同鉛汞，或以柳槌研合，或以桑葉相和，醋煮蜜蒸之時，不論遍數，水飛酒飛之日，動占時光。言固濟則鐵石非堅，說覆籍乃尋常莫匹，極至三年滿足，一鼎灰塵。卻云鸚犬來衝，致得龍蛇變去。殊不知己之非理，但將怨恨於真仙。如此之流，世問滿目。更有用盡寰中眾石，海內諸礬銅精鐵精，石綠土綠，罄竭資金，皆無所就。情意稍迷，心神益亂，不信仙方寧遠，豈知大道無煩。謂靈丹不在此問，言至藥生於海外，便向波斯國內，而求白礬紫礬。或向回紇域中，尋訪金剛玉屑。動經多歲，惑說萬途，縱饒覓得將來，亦無用處。愁髮因玆變白，苦心為此歸泉，如此皆為不曉藥之情性，不知藥之類聚。且礬共石，不與金同。水銀既是金魂，石藥又如何入用。夫至藥者，紫金。為五彩，成身成金，可因一體，五彩恰同五臟。又見古歌曰：金可作，命可保。金不作，徒自誤。此不虛傳矣。，大藥既成，金液變體，元是水銀，何用礬石之徒，此得形類相須。前云至理人不知之，上山求魚，入海網兔，此則倒見，可不悲哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：大藥既是金液成形，礬石又不相入。切見世人多假五金為櫃，伏制水銀，亦是經歲經年，千機萬巧，皆無所成，多是虛費工夫，是何理也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：五金者，是人間之質物，亦與至藥不同。黃芽篇中具陳，爾仔細研尋。術有幽祕之道，又有玄微，皆須口授親傳，方可成丹轉理。切見世人妄憑泛說，專按古方，亂制水銀，欲成至藥。殊不知五行含孕，如婦女之懷胎，鉛汞相須，若晨雞之抱卵。至真妙道，通變無窮，毫釐有差，通變失序。故陶植望江南云：還丹衛，切要經手傳。若信故方終自誤，顛來倒去倒來顛，不得怨神仙。又菩薩蠻詞云：家家盡有長生藥，時人取用皆差錯。氣候若飛沈，問君何處尋。眼看猶不識，誤向鉛中覓，此物沒黃芽，徒勞歲月。賒細思，此理真為足矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：先生云：四黃八石，全無大道之理，不與水銀合同。又見龍光黃一味，纔鎔成汁，立制水銀成砂，是何理也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：汝未知之。聽吾細說。水銀者，正陰之體。硫黃者，假陽之形，正陰被假陽之制，暫變身形，終無所住。若遇正陽伏制，終始相依，此陰陽之大理也。又硫黃是礬石之液，礬者乃鐵之津華，磁石乃鐵之母，朱砂磁石伏制硫黃，立成紫粉，此一根也。硫黃既為鐵之孫胤，水銀本是金之精魂，二氣雖暫相合，終無成事。但旦細窮理路，兼乃可見根源。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：先生所言諸礬，制伏水銀不得，亦不與水銀相同。又見綠礬共青鹽相和，制得水銀，成粉成霜，是何理也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：水銀者，金之魂魄。綠礬者，乃是鐵之津華。體五金即二氣同根，議鉛汞則鐵銅疏遠。是以暫制水銀成粉，卻再燒之，復其本源，終無成遂，恰同不制。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：礬既如此，青鹽因何與礬，同入水銀為用也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：鹽於水銀，無以相類。只是礬制水銀之時，鹽助其色，別無其功。亦如飛燒毗黃，上覆其鹽，即得色白，若非鹽覆，其色不白，此之一例也。斯為小事，非關大丹。爾但究窮，永除疑慮矣。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：先生所言鉛汞五行，是大丹之根本。諸礬石藥，並不相干。深悟至真，盡其大理。又見世人多有廣積童便，再淋再灑，或煮或煎，繙取其霜，澄瀘其滓，言是五行之本，至藥之根。或將服食，或轉制砂汞，是何理也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：此是迷人所為之謬事也。其童便是人所食之物而成，更有何物。若有長生保固之道，人之日食，便合延年，更又何勞煎取查滓。修鍊之士妄以此物為之，欲其延年，惑矣。故迷徒不知至理，縱然煎得，只成粉霜也。大共鹽花一般，爭可變通，得成至藥。細窮至理，勿信凡流。三島不遙，九天非遠。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄日：又見世人多採桑柴灰煎鍊，言是至藥根本，同制朱砂水銀曾青。詁問所由，卻言不見《陰真君歌》云：龍居震位當六八，乃四十八，是桑字也。引歌日：採乎蠶食之前，鍊於火化之後。又樊曹元緒之龜，降聖人之質，此是大藥之根，更非別藥。此理如何，再請先生一說之也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：大丹之本，前章具明，更無虛謬。桑柴灰者，亦是迷人之所作，愚人之所傳，遞互相承，一無實矣。且《陰真君歌》日：龍居震位當六八，虎數元生在一宮。四十八者，此是大藥分之數，亦如是方位之名，非桑字也。凡流不達其理，妄認虛無，似鹿逐於陽光，猿探水月，終何所得，虛用心神。大藥之者，純是五行，更無別類。礬石相雜，猶尚不成。桑紫之徒，可知遠矣。故《參同契》云：孤兔不乳馬，燕雀不生鳳。此之謂也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄曰：又見世人多取鼇突中煙，云是木之至精，配在青龍之位，便引《元陽子歌》日：要識丹砂是木精，移來西位與金并。迷人何處尋龍虎，恍惚之問是杳冥。言是此也。復覓鄘州井鹽，或以太陰玄精，配為白虎之象，引歌曰：鹿邑相附力三口，四十相乘復相守。中田可養十一人，橫目在下視左右。言是真龍真虎之道。大丹之心，此理如何，望垂指示。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：至真妙道匪遙，時人不見。大謬之辭易識，愚者長迷。故愚知相互，玉石不等，良可悲爾，可足憫哉。夫至藥者，是滑利之物，變化之身，上通仙籍，下延人壽。得之者五行自曉，迷之者萬象長懸。金丹一成，貧病永失。且煙臨玄精之類者，是世間之死物，與瓦礫之無殊。燒之則血脈不生，鍊之財精神轉竭，將何變化，得成大丹。理在目前，時人不見。故《元陽子歌》日：真龍真虎是真親。所言木精西位，顯陰陽互養之靈，豈言煙曠之徒也。元陽子素是達人，且非昧士，豈得將達人之語，迷頑鈍之心，虛妄亦然，錯亂甚矣。夫龍虎者，是還丹之體，鉛汞之心，神仙悉明，經書不謬。故《金丹銘》云：丹砂真位元非赤，四季排來在南宅，位屬南方丙丁火。故說其形赤，抽取砂中水銀，屬束方甲乙木，其形乃青龍之象。黑鉛本性元非黑，懷玉內抱含五德，配屬北方壬癸水。其形黑，抽取鉛中精氣，配屬西方庚辛金，其形白，乃白虎之象也。又歌曰：五行不順行，龍從火裹生。五行顛倒術，虎從水裹出。又金丹職賦云：火束旋而為龍，水西轉而成虎。又《李柄蟾歌》曰：太陰在南宅，太陽向北居，火之木日汞，水之金日鉛。制在中宮器，以類助相成。陰來去發陽，龍虎為證驗。神丹龍虎有靈，豈以煙曠之徒，玄精之類，比之得同至藥也。再三思究，萬無一差，勿信愚人，有惑真的。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：先生所說還丹之道，已盡幽玄。竊聞昔淮南王更鍊秋石，而成至藥，服食升天，未知秋石是何物也。又見丹經多說聖無知之號，世人云是青鹽，不知是否，伏願先生勿悟玄理也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生曰：淮南王劉安所鍊秋石之事，是大丹，更無別藥。還如一物，乃有數名。聖人臨時，亦復如是。綠金虎者，是丹之本色凝白，位屬西方，主秋，故得其號，亦復黃芽、河車一類也。聖無知者，亦是丹之心體，鉛汞之深門，當五行制伏之時，自生肌骨，及萬象包羅之日，血脈皆蒙。仙人尋真不知，聖人思之不測，故號聖無知也。更非別途。豈是青盥，迷人錯誤之矣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：先生所云：藥及五行成體，萬象全身，鉛汞相因，虎龍含孕，餌之則堅牢五藏，潤澤皮膚，用之則制汞成金，回貧濟物，是何理路，名曰大還神丹。復是何神仙，初始知此妙道。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：金者水之子，汞者金之魄。與五行相生，是一根，歷萬載而不能合體。有陵陽子者，本是太初真哲，上古高人。知此根源，祕為妙道。故將南對北，用西對束，配此四方，不違中道。一年運火，十月開爐，七返無虧，九還周足。及龍飛魂返，虎伏魄歸，故號曰紫金之妙訣，七返之神丹，此之謂也。古歌曰；九還七返三五一，龍虎相交入神室。灰池炎爍天地精，金液還丹功乃畢。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰：先生開闢天路，大朗玄門，陳不死之方，示長生之衛。盡知真偽，備見是非。今者更有少疑，又須啟問。切見世上之人，多求草藥，將結水銀，指嶺南不是遠途，言塞北只同戶外。遍求蘗卉，散採芳枝，赤芹萵苣之徒盈諸兜籠，章柳瓦松之類盡滿筐箱，或檮末油煎水煮多時，或用地膽杵自然之汁，採田公草則洗了除根，人莧與馬莧相兼，龍膽共兔絲共使，未成砂子，早望黃金，如此之流，如麻似蟻，至使資財散蕩，役心力以荒狂，究竟無成，卻怨天而恨地，未知此事，到底如何。願先生細賜開悟，兔懷迷昧，枉費心神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先生曰；人雖一類，乃有愚智萬般，所稟不同，性情各異，智者暗通於心內，愚人不見於掌中。亦如雲氣生而上天，瓦礫成而在地。雲氣乃抑之而不住，瓦礫乃舉之而不升。愚知已然，改換安可。且水銀者，借陰之氣，玄水之精，過萬歲而方成形，與五金而為魂魄。重之黝重於金，體潔乃不許塵侵，悉在目前，有何難睹。夫草藥者，春生夏長，秋落冬殘，枝葉豈堅，根莖不久，制之斜成水沬，燒之則本是灰塵。若將結制水銀，可謂天懸地隔，足認無知之輩，苟利之徒、枉惑時人、言有成事。居河北則指三昊有草，在嶺南則云兩蜀得成，盡是虛傳，皆非實理。相承既遠，訛謬堪悲，智者則乃自明，愚者無因得達。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：蒙先生之所說，得先生之所言，松樓之色顯然，玉石之形迥爾，迷情盡破，滯意俄消。未知草結水銀，畢竟有否。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　先生曰：龜毛長短，兔角纖廳。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　光玄曰：草結既同龜毛兔角。元而度世，此皆塵埃外士、山野奇人。或絕粒數年，或修真多載，名字早登於仙籍，精華不散於三田，故餌服有靈，草名有效。此可謂內真外應，表裹功全，豈不延年，豈不度世。且凡流之者，不知至道，不曉真詮，貪愛不休，苟求無已，為積玉可延於算壽，為堆金可駐於年華，唯恣驕矜，常營奢侈，無一日不閑滋味，無一時不愛綺羅，七竅長流，三田不固。任是萬般靈藥，服餌徒然，直饒九轉神丹也應無益。如此之輩，憫之不及。爾但依吾所教，必獲大道矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　光玄又曰：金華大道，神水玄門，得之者白鹿可乘，西遊崑嶺。遇之者青牛可駕，束看扶桑。同天地之久長，見江河之變改，豈期偶因遊骯，獲遇真流。不以凡昧之人，盡賜幽玄之術，不差毫釐之細，匪謬纖髮之遺。尹君昔授真文，誠為可祖。太上之生徐甲，同是深恩。負荷莫勝，顧盼無已。今欲收拾藥類，備辦資綠，只向此山研窮燒制，未知達士深意如何，再乞指陳，願依尊誨。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　先生曰：此</span><span lang="EN-US" style="font-family: New MingLiu; color: maroon">□
		</span><span style="font-family: 新細明體; color: maroon">
		妙道世上希奇，爾能盡知，切須保祕，勿與非人言論，勿與非道交遊，稍忽輕泄天機，輕傳下類，不唯殃爾七祖，亦乃滅爾一身。切在祕藏，莫同常事。此山雖是名嶽，且近大都。今值兵革方興，干戈已作，搖動四海，踐踏中原，此山多戎兵往復之鄉，黎庶潛竄之地，那堪燒鍊至藥，豈可修制神丹。昊越極有深山，江浙不少福地，或羅浮、茅嶺，或廬山、天台，目下並安，亦復無事，乃是眾聖依柄之地，群賢止泊之方。爾可選彼深幽，就其佳勝，修持大藥，燒制金丹，必獲無魔，定登天路。吾之所說，悉無謬言。爾便遵吾，勿懷疑慮。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　光玄曰；弟子一箇微生，二儀外物，學調氣焉未柔，每於三田，不遇玄珠，幾許虛度百歲，豈謂忽逢真哲，大央疑情，三清之路港通，金液之功畢見。恩深渤淤，荷重丘山，未知微命，將何所報。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：爾之有際會於吾。吾有幽玄，悉付於汝。吾見人事擾擾，世路忙忙，不知毬露之身，但貪榮祿。豈覺風燈之命，唯務生涯。如此之流，吾足憫矣。爾但將吾所論，錄吾所傳，流布世問，行於世上，提攜有分，接引群情，便是報吾之恩，餘無所託。爾乃亦要精專修鍊，早陸雲衢，壺中之日月全殊，洞裹之乾坤頗別，莫於人世，久戀繁華。聽之慎之，遠諸非類。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　光玄聞已，兩淚再拜，立在一邊。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：爾於海上，曾飲玄酒已否。光玄曰：凡流未曾遭遇。先生乃於竹杖上取一瓢，令光玄於澗泉汲水。光玄乃攜瓢下山，於石泉之中取水，將到先生前，先生接得，接下一半於地，只餘一半，便取藥一丸。如蒙豆許，作紅紫之色，投入瓢中，以樹葉塞口，坐於樹石之上，良久成酒，紅紫馨香撲鼻，有異於人問之酒。先生自飲一盞，所有盡令光玄飲之。飲訖，頓覺神情爽朗，肢節寬舒，不並常時，身同象外。乃再拜感謝先生，訖而立。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　先生曰：時已暮矣，汝且自歸所止。吾綠勞倦，欲往後山，只在峰南，近水有一草菴，便是吾住止。爾若無事，但來相訪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　光玄曰：弟子無事，欲送先生歸去所止之處，得否。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先生曰：吾已困矣，計汝亦疲倦。但且歸去，明日過山覓來。言訖，便攜竹杖南去，行步如飛，雖有一徑以通，望先生若片雲之渡嶺，瞥然不見。光玄悵望，卻歸山寺之中，一夜不眠。乞得曉色纔分，尋其往路，更無疑滯，直過峰南，徑路全無，松蘿蔽日，澗水與哀猿不辨，白雲共飛烏相隨，不睹一人，空瞻南仞。光玄乃知先生非居凡世，豈是常人。悵望再三，悲思莫及。便迴所止，寫先生所言之祕論，流布世問，用求同好上士君子，幸宜思究之矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">金液還丹百問訣竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">＃１『彩】字原本作『見<span lang="EN-US">J</span>，據《海客論》改。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="color: maroon">&nbsp;</span></p>
        <p align="left">
		　</p></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>