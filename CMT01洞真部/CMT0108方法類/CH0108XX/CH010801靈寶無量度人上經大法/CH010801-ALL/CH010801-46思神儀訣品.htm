<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<link rel="File-List" href="CH010801-46思神儀訣品.files/filelist.xml">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"><font face="新細明體" color="#800000">
    </font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../../godking.htm">
    <font color="#800000">
    <a target="_parent" href="../CH010801靈寶無量度人上經大法.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">洞真部方法類</font><font size="3" color="#800000" face="新細明體">(CH0108)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		靈寶無量度人上經大法</span></b><p align="left">
		<span style="font-size: 12.0pt; font-family: 新細明體; color: maroon">
		經名：靈寶無量度人上經大法。原題天真皇人撰，據考應為宋元符籙派道士編慕，最終成書於明初。係彙集各派符籙法術之大型道，書。凡七十二卷。底本出處：《正統道藏》洞真部方法類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: maroon">
		靈寶無量度人上經大法卷之四十六</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-size: 14.0pt; font-family: 新細明體; color: maroon">思神儀訣品</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		夫宿啟者，正齋前一日取亥時，建壇設席，補職說戒，宣科勵眾，關盟三界，即是齋啟告之夕，非正齋行道之日也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: maroon">
		玄師曰：明晨行道、續更啟聞，至日一行道方入。清旦初朝及至宿啟關奏，不在正齋行道之限。應齋者並在前一日沐浴，宿齋所，至日亥時，率眾具威儀，引高功法師，詣</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: maroon">
		玄師天師前立定，請齋官燒香，度齋詞與高功法師，然後高功於師前關白齋意。夫齋法精嚴，諸天上聖並降監臨，每事須合法度。乃至都講讚唱誦詠，亦須緩急得所，不得遲留，稽廢失儀。凡高功啟奏之時，東向平立，執簡曲躬，調聲正&#28801;，直詞小語，朴略曲素，不得厲聲，過有煩飾。凡諸祈禱，先自悔過，然後請事言詞，取節情理須中，勿事綺麗，失其誠懇。凡高功行道登壇，皆香湯盥漱，名曰蕩穢。出盥漱，名曰閉真&#28801;。先道眾具儀，請詣師前序立，請齋官上香，執詞長跪，關白齋意，知磬唱道，知鑪華夏引，高功至壇下立定。次敕壇，次知磬舉華夏，引，高功至壇前地戶外立。次高功叩齒三通，念入戶&#21610;。變神訣，二指上節。&#21610;畢，乃登壇順轉一匝，次第二級順轉一匝，左西向序立。次高功昇內壇，西向設案上香，彈訣，請三師。次知磬舉華夏引，高功上十方香。次高功詣天寶臺，上洞案香，祝白。</span><span style="font-size: 9.0pt; font-family: 新細明體; color: maroon">太清訣，中指上節。</span><span style="font-family: 新細明體; color: maroon">次高功復本位香案，東向長跪，上手鑪香祝。</span><span style="font-size: 9.0pt; font-family: 新細明體; color: maroon">上清訣</span><span style="font-family: 新細明體; color: maroon">次都講舉，各禮師存念如法。</span><span style="font-size: 9.0pt; font-family: 新細明體; color: maroon">玉清訣</span><span style="font-family: 新細明體; color: maroon">存三師法，乃修行之道，本在存師，師之不存，道何從得。所謂師者曰度師，度師夕師曰籍師，籍師之師曰經師，以上人間三師也。別有天上三師者，太上老君為度師，虛皇大道君為籍師，元始天尊為經師。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">思神儀法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		平旦寅時，當思青&#28801;從肝出，如雲之昇，&#24064;繞壇殿，青龍獅子備守前後，仙童玉女，天仙地仙，日月星宿、五帝大魔，十方神王兵馬，監齋直事，三界官屬，羅列左右，即宣五星都&#21610;。午時當思赤&#28801;從心出，如雲之昇，市繞壇殿，朱雀鳳凰備守前後，仙童玉女，三界真仙，日月星宿，五帝大魔，十方神王兵馬，監齋直事，萬靈官屬，羅列左右，宣命魔神&#21610;。人定亥時，當思白&#28801;從肺出，如雲之昇，&#24064;繞壇殿，麒麟白虎備守四方，仙童玉女，天地真仙，日月星宿，五帝兵馬，監醮香官，三界官屬，羅列左右，再宣五星都&#21610;。閉目，內思五星五真五帝，備守身中，金華映蓋一、體，體作金色，從肺出頂後圓光，如日之象，使照明十方，身中了然，盡見內外，晝夜三時行道，皆用此法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">嗚法鼓二十四通</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		叩齒法，左左相叩為天鐘，右右相叩為天磬，正中相叩為法鼓。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">發鑪出神訣</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">三五功曹，</span><span style="font-size: 9.0pt; font-family: 新細明體; color: maroon">卯勒至辰</span><span style="font-family: 新細明體; color: maroon">左右官使者，</span><span style="font-size: 9.0pt; font-family: 新細明體; color: maroon">巳至午</span><span style="font-family: 新細明體; color: maroon">左右捧香驛龍騎吏，</span><span style="font-size: 9.0pt; font-family: 新細明體; color: maroon">未至申</span><span style="font-family: 新細明體; color: maroon">侍香金童，</span><span style="font-size: 9.0pt; font-family: 新細明體; color: maroon">酉</span><span style="font-family: 新細明體; color: maroon">傳</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">言散花玉女，</span><span style="font-size: 9.0pt; font-family: 新細明體; color: maroon">戌</span><span style="font-family: 新細明體; color: maroon">五帝直符，</span><span style="font-size: 9.0pt; font-family: 新細明體; color: maroon">亥</span><span style="font-family: 新細明體; color: maroon">直日香官。</span><span style="font-size: 9.0pt; font-family: 新細明體; color: maroon">辰輪至午彈</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">次焚發鑪符</span></b><span style="font-size: 9.0pt; font-family: 新細明體; color: maroon">敷落神真四字</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="color:maroon"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1026" type="#_x0000_t75" style='width:63pt;
 height:153.75pt'>
 <v:imagedata src="CH010801-46思神儀訣品.files/image001.png" o:title=""/>
</v:shape><![endif]--><![if !vml]><img border=0 width=84 height=205
src="CH010801-46思神儀訣品.files/image002.jpg" v:shapes="_x0000_s1026"><![endif]></span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">出官訣</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">五體真官功曹吏，</span><span style="font-size: 9.0pt; font-family: 新細明體; color: maroon">卯</span><span style="font-family: 新細明體; color: maroon">上仙上靈直使，</span><span style="font-size: 9.0pt; font-family: 新細明體; color: maroon">酉</span><span style="font-family: 新細明體; color: maroon">正一功曹，</span><span style="font-size: 9.0pt; font-family: 新細明體; color: maroon">子出心</span><span style="font-family: 新細明體; color: maroon">左右官使者，</span><span style="font-size: 9.0pt; font-family: 新細明體; color: maroon">午</span><span style="font-family: 新細明體; color: maroon">陰陽神&#20915;吏，</span><span style="font-size: 9.0pt; font-family: 新細明體; color: maroon">丑寅</span><span style="font-family: 新細明體; color: maroon">科車赤符吏，</span><span style="font-size: 9.0pt; font-family: 新細明體; color: maroon">辰巳</span><span style="font-family: 新細明體; color: maroon">罡風騎置吏，</span><span style="font-size: 9.0pt; font-family: 新細明體; color: maroon">未申</span><span style="font-family: 新細明體; color: maroon">驛馬上章吏，</span><span style="font-size: 9.0pt; font-family: 新細明體; color: maroon">戌</span><span style="font-family: 新細明體; color: maroon">飛龍騎吏等，</span><span style="font-size: 9.0pt; font-family: 新細明體; color: maroon">亥</span><span style="font-family: 新細明體; color: maroon">狼吏虎賁，</span><span style="font-size: 9.0pt; font-family: 新細明體; color: maroon">坎</span><span style="font-family: 新細明體; color: maroon">察奸&#37390;騎，</span><span style="font-size: 9.0pt; font-family: 新細明體; color: maroon">艮</span><span style="font-family: 新細明體; color: maroon">三官僕射天縐甲卒，</span><span style="font-size: 9.0pt; font-family: 新細明體; color: maroon">震</span><span style="font-family: 新細明體; color: maroon">天丁力士，</span><span style="font-size: 9.0pt; font-family: 新細明體; color: maroon">巽離坤兌彈</span><span style="font-family: 新細明體; color: maroon">監察考召甲子諸官君。</span><span style="font-size: 9.0pt; font-family: 新細明體; color: maroon">子輪至亥訣彈。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">復鑪符</span></b></p>
		<p class="MsoNormal" style="line-height: 150%; margin-top: 0; margin-bottom: 0">
		<span lang="EN-US" style="color:maroon"><!--[if gte vml 1]><v:shape
 id="_x0000_s1025" type="#_x0000_t75" style='width:63.75pt;height:155.25pt'>
 <v:imagedata src="CH010801-46思神儀訣品.files/image003.png" o:title=""/>
</v:shape><![endif]--><![if !vml]><img border=0 width=85 height=207
src="CH010801-46思神儀訣品.files/image004.jpg" v:shapes="_x0000_s1025"><![endif]></span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">入神訣</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		從子輪十二宮，至亥入中指中局定，當心存入服&#28801;，咽下丹田。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		夫三籙齋發鑪，並甩洞元朝儀吏兵。若高功別受經籙，即當隨所受法職，於發鑪時關出吏兵。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		夫禮十方，皆從北方而起，次東北方，東方，東南方，南方，西南方，西方，西北方，上方，下方。蓋北為尊神眾星朝拱之所，故先朝禮於北方也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: maroon">
		復鑪畢，舉出堂頌下壇，引高功至地戶序立，高功念出戶&#21610;。次高功上玄師前香，表白回向念善。畢，次知磬舉云道場法事畢，眾官復位。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">敕壇思存儀</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		夫敕壇之法，先以水劍安在地戶上，選有威儀道士，具壇簡詣劍水所。地戶者，天地之&#28801;所以初生，凡物之類所出入也。是以東南為極陽而生陰，故東南為地戶。西北為極陰而生陽，故西北為天門。故修行朝真之法，皆去陰而就陽。先瞑目，存經籍度三師在西向，次存上仙蔽身大將軍，姓唐，名宏，字文明，戴朱明赤幘通天大冠，絳章丹衣，帶龍頭玉劍，左手持金符。次存上靈隱影大將軍，姓葛，名雍，字文度，戴朱陽青積通天之冠，絳紈丹衣，手持玉戟。次存上神藏形大將軍，姓周，名武，字文剛，戴朱陽赤幘通天之冠，絳章丹衣，手持玉陽之節。存前有真官，絳衣，乘九鳳。次步破穢斗，存北斗七星覆己頭上，斗柄指前，不得遮耳目。次方稱法位，關白齋意。畢三禮，收壇簡垂，手握固，召四靈。四靈者，龍虎朱玄也。左手搯震午二訣，存肝心二&#28801;，化形出立於前。左吹彈，右手搯酉子二訣，存肺腎二&#28801;，化形出立於後。右吹彈，次兩手捧心，足履丁字立，誦召三官&#21610;，步丁罡三步，向劍水所。然後搯五方訣，召五龍畢，方劍水相向，持&#21610;臨壇洒&#27972;。畢即於人門，步禹步罡至鬼戶，煞劍退。次三拜，&#21364;搯中指中，存諸神復化真&#28801;，再還兆身。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">行持口訣</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡肝氣上應木星，位在東方，為青色&#28801;，凡屬木及東方青&#28801;者主之。肺氣上應金星，位在西方，為白色&#28801;，凡屬金及西方白&#28801;者主之。心氣上應火星，位在南方，為赤色&#28801;，凡屬火及南方赤&#28801;者主之。腎&#28801;上應水星，位在北方，為黑色&#28801;，凡屬水及北方黑&#28801;者主之。脾&#28801;上應土星，位在中央，為黃色&#28801;，凡屬土及中央黃&#28801;者主之。上田泥丸上清宮，凡上清宮用事，主在上田。中田絳宮玉清宮，凡玉清宮用事，主在中田。下田丹元太清宮，凡太清宮用事，主在下田。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">混合日月法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		人之三田，皆有真土，每遇子時已後，聚左右二腎真&#28801;，於下田丹元，存如五色，纏絡一丸中，與泥丸中真&#28801;混合。復從玉樓降下，留在黃庭，與心&#28801;混合。復運從夾脊而昇，循泥丸一&#24487;，復降在黃庭。存黃庭有一天尊，如己之形服。此真&#28801;自子時午時，行此三次。午時己後，卻用心火，降在黃庭中，想天尊在大火中坐，凝然不動，依坐忘法。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">歸息法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		每一呼自丹田起，即存其息，納在黃庭，使天尊納咽。每一吸自鼻入，亦存其息納在黃庭中，天尊納咽。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">朝元法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		存上中下三田，各有天尊。&#21364;存下中二天尊，乘五色雲&#28801;，與黃庭中己神，同自絳樓而昇，直至泥丸。存坐三尊皆在玉局，己&#21364;在玉局前，長跪奏事。畢，&#21364;存三清天中三清，乘三色雲&#28801;來泥丸，與己三田天尊混合，共成三尊。&#21364;存此三尊同成一尊，此一尊&#21364;乘五色雲&#28801;，從絳樓下入黃庭住，&#21364;行定法。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon; font-weight: 700">誦經法</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		正月為上元，自十一月、十二月、正月，皆存在上宮天尊謂經。七月為中元，自二月、三月、四月、五月、六月、七月，皆存在中宮天尊誦經。十月為下元，自八月、九月、十月，皆存在下宮天尊誦經。凡誦經時，須是行定法，後著耳徹聽天尊誦經之聲，琅琅然如鐘聲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: maroon">凡祈禳在上宮，凡鍊&#28801;在下宮，凡為亡靈在中宮。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">為人誦經</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡為祈禱誦經，存泥丸宮元始天尊下降絳宮，仍攝祈檮人陽魂來受經，元始天尊授經典，與道君一例。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">飛奏之法</span></b><span style="font-family:&quot;New MingLiu&quot;;
color:maroon"> </span>
		<span style="font-size: 9.0pt; font-family: 新細明體; color: maroon">
		黑一紅二青三綠四</span></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		先須存己之神自黃庭，存五色之雲徑從玉樓，直上泥丸。&#21364;存從泥丸中飛步七星，節節隨星步上，覺得身離地上極遠，在大雲&#28801;中。乃將身橫步七星，旋身入斗口，疊步六步。存身背北面南，行到火星，存紅色。過火星，向東行，存過日官紅色。過日宮，西行，存過月宮白色。過月宮，向西南方左轉七&#24487;，&#21364;從此出，循歷東南二方天星，到東北角。&#21364;折步，循歷北西南東四方天星。訖再到東北角。&#21364;望東直，從魁星巡一遭，徑出向火星上行。過西方，見金星白色。過金星，向北行至水星黑色。自水星過東方，木星青色，&#21364;從木星再回水宮，復西自金星過西，直向中宮土星位，黃色。再從土星，復向金星、水星，到木星宮。復從木星宮，望西北角乘雲直上，望見金闕。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡人身中真&#28801;，與諸天&#28801;合。人以胎生，胎中復受邪&#28801;，與正&#28801;混雜。故人身中有十二結，三十九死戶。先解十二結、三十九死戶，則人之真&#28801;上與天通。解結請道父道母之&#28801;，先從下田結去解了，&#21364;解中田，後解上田。每田有四結塞死戶。請三十九天正&#28801;，復自下田起，止於上田。每田有十三死戶。解結之後，合道父道母之&#28801;為一身，歸於黃庭。塞死戶後，合三十九天正&#28801;歸於一身，號曰帝一。即是人之真性，歸於黃庭。解結有解結經，塞死戶有大洞三十九章，雄一雌一回風混合之道。凡治病驅邪，先須五斗五帝五魔等，與之安鎮五臟，保命生津，驅逐邪&#28801;。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">凡行此符，先須行朝元法，上請真&#28801;，具說</span><span style="font-size: 9.0pt; font-family: 新細明體; color: maroon">某</span><span style="font-family: 新細明體; color: maroon">人病因，今請此符命。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡治病，即用五斗等行符，半月日後，&#21364;朝元奏請，中理五&#28801;，混合百神符，付之吞服，安鎮黃庭。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡驅邪，止是奏心章一通，與之分別人鬼之&#28801;，不得入鬼神情罪。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡治病驅邪一切行事，便出黃庭中天尊，居在泥丸，合五臟之&#28801;，皆在混元中用事。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡逐日無事，長居靜室、焚香精思，使神不離身，方能朝元飛步，通達幽冥。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡心章止許奏請一事，仍不得先語，務要訶達，上奏虛無自然玉闕。謹因左右龍虎君，侍香金童，傳言乞玉女，左右香官使者，也&#28801;正神，促氣功曹，飛章從事。章前空紙，用黃神印章。後空紙，用越章印章，在大香爐內燒之。存用朝元法三次。第一次奏有章欲拜，第二次奏章口奏內意，第三次存天尊處分章事。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">真靜法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡觀心之道，須是內觀其心，心無其心。外觀其形，形無其形。遠觀其物，物無其物。三者既悟，惟見於空，空無所空，所空既無，無無亦無。無無既無，湛然常寂。寂無所寂，欲豈能生。欲既不生，即是真靜。真常應物，真常得性，常應常靜，常清靜矣。人能如是，然後身得虛無，情回太極，可以接物利人，超凡入聖。此是正道，仰惟切在行持。自此行持蹊徑，從無入有，行日月混合之法，安養聖胎全備，夢寐之間，與日無異，方可行持天洞迥風之道，得聖身康健，出入自然，然後可以巡遊諸天，膽禮虛無金闕。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">夜&#21351;法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡&#21351;，先展開手足仰&#21351;，後存思五臟，訖，&#21364;存天尊在黃庭中，凝然而坐，放大光明，十方輝照。當此之詩，忘去身心，留意內觀，原我當來初生之神如何，凝湛如何，日用役使我形其神如何，而寓他日如何，遷神如何。沉思初覺神識昏昧，少頃心地豁然，覺得四&#28801;寧靜，日月垂光，雙照玄宮之內。所存天尊分明端坐，更無一點塵翳，歷歷聽得仙宮妙樂。又見世界種種奇異可觀之事，即不得著想，恐神流蕩。此是本性之明，經中所謂朗然見玉清境也。仍須日日行混合日月之法，可以養本性，貴得陽神強壯，可以倏忽萬里。初有所觀之詩，須是把定身心，身心不定，卻成顛風。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">齋醮法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡遇施科，如宣五方靈文，即逐方存本色&#28801;，來自家五臟中，混合五方。既畢，所存五臟之&#28801;混作一&#28801;，鎮在黃庭，令己之天尊納咽。在黃庭內，候宣太上五靈老君，召出臣身中。此一段文時，仍存身中三田正&#28801;，上在混元宮，列位等侯請聖，即存上天諸位聖眾，列坐醮莚，各降真&#28801;，來與己頭上混元宮諸神混合，共成一身，天尊在混元坐玉局上，受醮祭供養。俟復爐，即歸天尊於黃庭中。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">禦凶邪法</span></b></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡遇凶惡顛邪之類，即存三宮天尊，昇在泥丸宮中，列坐玉局之上，呼召身中五臟正&#28801;昇天中，與五星正&#28801;，各化為一帝者，如人間帝王之狀，各逐方色，依位而立，著逐方衣服，手執玉簡。更將五臟五星，變為五斗。每一星官著道士衣服，各逐方色，依位而立，手執玉簡。更將五臟五星，變為五天魔王，如人間將官，結束各依方色衣服，手執長戟，佩帶弓劍，依位而立了。&#21364;存己神將吏，昇五帝五斗五魔直前，擒下上件鬼賊，到天尊前，聽天尊約束，押往三官都司聽斷。仍念此&#21610;曰：神公受命，</span><span style="font-size: 9.0pt; font-family: 新細明體; color: maroon">至</span><span style="font-family: 新細明體; color: maroon">金馬驛程，九&#24487;。即給五帝五斗五魔符，與病人服一月。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">追薦</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		用心章一通，具述追薦亡人姓名鄉里，生死歲月，及上請玉清上相大羅&#26080;極神公分司下降，主張追薦鍊度之司。更請五帝五斗五魔符，為亡人修正五臟，請三十二天帝并大梵隱語，為詣十方獄司，追薦亡魂。仍齎元始符命一道，歷關諸天一道，敕制地祇一道，普告三界一道，分詣諸處，追尋亡魂。仍作奏狀，具上件符命，上乞敕旨，更作狀申玉清上相，乞賜關行元始符命，</span><span style="font-size: 9.0pt; font-family: 新細明體; color: maroon">至</span><span style="font-family: 新細明體; color: maroon">逍遙上清，告行太歲，年月日具位，奉行玉清上相無極神公。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">報應</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡病人夜&#21351;，用二道三五符吞服。用三五符，一道繫在髻上，一道繫在帳帶上，一道安在&#31432;上燒。仍以割子告報六司，同三五將軍，追攝報應。凡用此符，先。須是依朝元法，默表奏天尊，乞符命報應了，將髻中帳帶上二符&#27972;處燒了。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">禳鎮</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		凡人間有種種不祥事，用鐵板五片，闊三寸，長九寸，寫五魔符，背後寫禳鎮，因依後下年月日時，後下半銜姓名奉行，仍先具心章一通，具述奏上，乞符命後方可行。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">靈寶無量度人上經大法卷之四十六竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>