<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <p style="text-indent: -48.05pt; margin-left: 48.05pt; margin-right: 0cm; margin-top: 0cm; margin-bottom: 0; line-height:150%">
		<b><span style="font-size: 24.0pt; font-family: 新細明體; color: purple">
		紫陽真人悟真直指詳說三乘秘要</span></b></p>
		<p style="text-indent: -24.0pt; margin-left: 24.0pt; margin-right: 0cm; margin-top: 0cm; margin-bottom: 0; line-height:150%">　</p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: maroon">
		經名：紫陽真人悟真直指詳說三來秘要。一卷，題翁葆光述，出于南宋，編成于元代。底本出處：《正統道藏》洞真部玉訣類。</span></td>
      </tr>
      <tr>
        <td width="95%" align="center" height="100%">
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 18.0pt; font-family: 新細明體; color: purple">
		悟真直指詳說</span></b></p>
		<p style="text-indent: -24.0pt; margin-left: 24.0pt; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">象川無名子翁葆光</span><span style="font-family: 新細明體; color: #800000">述</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫混沌未顯之前，虛無寂寞，無名可宗，強名日道。道降而生一氣，非動非靜，非濁非清，邈不可測，聖人強言，</span><span style="color: maroon">
		</span><span style="font-family: 新細明體; color: maroon">
		謂之混元真一之氣。一氣既判，化為陰陽。陰陽者，天地也，男女者也。天地綑縊，萬物化醇。男女媾精，萬物化生。故自有天地以來，未有一物不因陰陽相交而得其形者。夫欲修鍊者，若以金石草木之象名，萬有不同之器類，以至一身精神氣血液之屬，而為丹質者，此皆後天地生滓質之物也。滓質之物有形可睹，安能生有形而入於無形也哉。後天地生者也，皆不離乎天地之內，而有形者未嘗不壞，安能變化而超乎天地之外也哉。不超乎天地之外而有形者，未始不墮於陰陽生死之數者也。夫陽主生，陰主死，一死一生，一往一復，此理之自然也。設使緞鍊得法，服餌有功，壽等龜齡，年齊鶴算，及其數盡，未有不亡。若箭之射空，力盡必墜，謂其有形未有不壞之理也。是故聖人採先天一氣為丹，鍊形還歸於一氣，鍊氣歸神，鍊神合道，而歸於無形之形，故能超乎天地之外，立乎造化之表，掌握陰陽，挈提天地。陰陽生死之所變者，九天一氣使之然也。故得丹體，常靈常存，不生不滅矣。譬猶運瓷，處瓷之內，焉能運瓷。必也處瓷之外，則能運瓷矣。真一之氣，生於天地之先，邈不可測，聖人以同類之物誘之成丹。亦猶日中有火，以陽燧引之，則得其火矣。又如月中有水，以方諸引之，則得其水矣。故緞同類之物，立為爐鼎，號日真龍真虎。故呂公詞有自然爐鼎虎繞與龍蟠之語也。夫同類者，無情之情，不色之色也。萬物之中，得其性命之正，為靈為貴之最者也。假如初弦之氣也，運而用之，故號日真鉛、真汞也。仙翁日：時人要識真鉛汞，不是凡砂及水銀。乃初弦鉛之氣也。初弦者，上下弦二八之數也。龍稱八雨，虎重半斤，所以謂之二八也。此時水源至清，有氣而無質者也。以此氣類而誘之，則真一之氣降靈而有象也。仙翁日：藥逢氣類方成象，道在虛無合自然也。夫鍊此金丹，先求名山福地，次創丹室數橡，壇築三層，劍卓四面，懸之以鏡，方乃立龍虎為鼎爐，置刻漏為規矩，抽添有水火之則，作用有輔弼之儔。如此之類，未易敷陳，亦假世財，方克就緒。故陰真君論曰：欲修此道，須假資財。如無資財，則修金丹不成。又須三人為倡，方可修鍊。三人同心，一志之良友也。密當八月首望之宵，一陽初動之際，當先主者禹步登壇，左手擒龍，右手擒虎，精調氣候，數按周星，一作天正配陰陽，息符刻漏，故得金水交併，龍木孕英矣。一者坐喔運籌，經文緯武，而繼其中問首尾之所施，不使毫釐差惑。故仙翕曰：大都全藉修持力，髦髮差殊不作丹也。一者潛窺刻漏之的，密整抽添之用，準備火工無失，復卦逾時過刻，丹必難成。故朝元子曰：勸君窮取周天數，莫使差跎復卦催。三人一心，遞互相符，不半時辰，立得真一之氣歸于交感之宮，結成一粒，大如黍珠，號日金丹。現在北海之中，赫然光透簾幃，即時密運糢娜以追之。纔得入口，則立躋聖位矣。故仙翁日．．一粒金丹吞入腹，方知我命不由天。得此一粒，鎮在丹田氣海之中，則一身精氣翕然而歸之，立結成砂而不失走。然後運火緞鍊，成金液還丹。夫火者，陰陽之氣也。陽數奇，陰數偶。自子至巳六辰屬陽，故謂之陽火。自午至亥六辰屬陰，故謂之陰符。乾之策二百一十有六，坤之策一百四十有四。二篇之中，奪得四千三百二十年正氣，歸我丹田之中，溫養子珠，結就聖胎也。老君曰：陽奇自子生，陰偶從午發。終始在乾坤，中冥母胎月。故得外精，陰陽之火內生，金液之質，不假施功，自然運轉，從尾問歷歷然有聲，直透雙關，逆上泥丸峰頂，降下口中，狀如雀卵，馨香甘美，此乃金液還丹也。徐徐咽下丹田，結成聖胎，養就嬰兒。故仙翁曰：嬰兒是一含真氣，十月胎圓入聖基。蓋凡胎十月降誕，聖胎亦然。十月火備功圓，脫胎而化形</span><span lang="EN-US" style="color: maroon">·</span><span style="font-family: 新細明體; color: maroon">為純陽之體，寒暑飢渴不能為惱，方可換於探山窮谷之中，或卑污僻陋之所，面壁九年，以空其心，無人無我，心境一如，故謂之神仙抱一也。正釋子收牛之時，惟識心見性者抱之，則斯道弘矣。九載功備，無為之性自圓，而慧自生。純陽之體自妙，而神自靈。故得性命，與道合真而無形矣。無形之形，隨物現相，遇風則風，遇雨則雨，遇水火則為水火，遇飛走草木，變化不測，倏存倏亡，瞻之在前，忽焉在後，故能分身百億，應現無方心若一月之照萬水，無不週遍。是以隨綠赴感，靡所不應。原其至真之軀，處於至靜之城，實未嘗有作者。此乃神形性命，與道合真，而同歸於究竟寂空之本源也。故聖人強名之曰九轉金液大還丹也，又曰金剛不壞之軀，乃為無上至真之妙道也。仙翁獨弘斯道，故以真金妙色之身，證其巍巍堂堂真金慈相，普現法界，救度眾生。故示劉奉真之徒以性道無生而入寂，後現真身於王屋山中，示二命道不滅而圓通。故於元豐五年三月初五日屍解之時，乃留愒日．一靈妙用，法界圓通。此非性命之道雙圓，形神之真俱妙，豈能與於此。其闆世亦九十六載矣，平時宏闡玄微，吟詠情性，言辭奧雅，汲引後來，自目其篇曰《悟真》。悟真云者，性命之真也。又恐後學惟知命道而不知盡性，惟知性道而不知養命，故有了悟真如之一絕，丹是色身妙寶之一詞，啟發高明之士，大根器之人，俾知性命之道，咸獲究竟圓通，迥超三界，此非無得大悲平等之心智慧智圓者，孰能如是哉。愚雖識見暗昧，頗得仙翁之密旨，故精研是篇，而漏其精機十已八九矣。探慮同好之士，金丹源流所自，於是原始要終，冒犯天譴，直指悟真之坦途。倘有夙骨合仙者，徑直入悟真之門，尋無為於一黍之珠。若於外覓，則不可以冀其有所得矣。昔元始天尊懸一寶珠，大如黍米，在空玄之中，無鞅聖眾勃勃俱自珠口而入者，即此金丹之一</span><span lang="EN-US" style="color: maroon">·</span><span style="font-family: 新細明體; color: maroon">粒也。一粒如黍，包含萬象，囊括三才，其大無外，其小無內，一旦古迄今，高真上聖證此道者，不可勝舉，孰不由此一黍而證無上之大道者。此道至簡至易，苟非真師指示，則莫能曉其深根固蒂者。根蒂識矣，苟非鉅有財力者，則亦莫能成其功而著其事也。功事著矣，苟非明心見性，則亦莫能臻於抱</span><span lang="EN-US" style="color: maroon">1</span><span style="font-family: 新細明體; color: maroon">之妙也。抱一既妙，則性命之道至矣，不可復有以加矣。是故命道，莫不有傳於師指而後明，修持而後著也。若夫性道則不然，不由外至者也。苟非見聞知識於外者，則墮於中小之規，而不徹其聽瑩之至者也。惟於自己胸中，自悟自明，方能盡其性道，而得所謂最上第一乘者也。吁，性道之中，非有悟有明也，悟無所悟、明無所明而已。非有盡有得也，盡無所盡、得無所得而已。最上第一也，上無所上、一無所一而已。學者倘達師旨，手握天機，燬鍊神丹，脫胎換骨，更無明心達本、了悟真空、直超最上之乘，徑入無為之境，則形神俱妙，性命交圓，駕鶴縿鸞，乘龍跨鳳，共為蓬闈之遊必矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US"><br>
		</span><b>
		<span style="font-size: 18.0pt; font-family: 新細明體; color: purple">強兵戰勝之衛</span><span lang="EN-US" style="font-size: 18.0pt; color: purple"><br>
　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫強兵戰勝之術者，乃鍊金丹之旨也。夫鍊金丹者，每以中秋初夜，一陽動時，坐鎮魁呈，壇升三級，左擒龍而審定鼎弦，右捉虎而精調火候。一文一武，交爭戰於玄門。一去一來，互鬥危於牝戶。息符刻漏，數應周天，無令毫髮差殊，故日強兵戰勝之術也。夫兵者，龍虎也。戰者，交媾也。不一時辰，立獲金丹入口，戰勝之術著矣。故《西華經》日：強兵戰勝，在養玄珠之功也。是以仙翁首列一十六首者，以明龍虎，各一、八之數。五言四韻一首者，以表一時得金丹一粒也。此余所以分為上卷，表而出之，以明強兵戰勝之術，則採金丹之功集然明白矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon"><br>
		</span><b>
		<span style="font-size: 18.0pt; font-family: 新細明體; color: purple">富國安民之法</span></b><span lang="EN-US"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫富國安民之法者，乃運陰陽符火之旨也。夫人道無形，肇生一氣，一氣混沌，判為陰陽。故至陽之氣輕清，覆冒於上者，謂之天。至陰之氣重濁，負載於下者，謂之地。積諸純陽之氣，飛升於天者，仙也。積諸純陰之氣，沉淪於地者，鬼也。稟一陰一陽之氣，不昇淪之軀，處於天地之中，可仙可鬼者，人也。人能修鍊，剝盡草陰，而形化為純陽之氣，則昇仙矣。不知修鍊，日耗六陽，而體化為純陰之氣，則為下鬼矣。《易》日：本乎天者親上，本乎地者親下。亦各從其類也。是以聖人仰觀俯察，知人稟天地之秀氣，為靈、為貴、為最，故假真陰真陽之二物，奪先天地之一氣以為丹，餌歸丹田氣海之中，以御一身後天地生之氣，則一身之氣翕然而歸之，若萬邦之朝於君，眾星之拱北也。如人因父母交感之精而有此身，是以盜陰陽純粹之氣而為化基，號曰陰符陽火。循環六十卦之中，周而復始。回七十二候、二十四氣於一日一夜之中，奪得四千三百六十之正氣，輻賡於丹田氣海之中，溫養丹珠。其丹處於中宮，元為而靜應，故得外接陰符陽火，生真一神軀。十月脫胎，而形化純陽真一之氣。飢渴不能撓，寒暑不能侵，故為富國安民之法也。夫國者，身也。民者，精氣也。民為邦本，本固邦寧。邦若無君則民罔歸，君若無臣則民罔治。是以聖人以丹為君，以火為臣，丹火相須，君臣慶會，則天下平治，精固民安，故一身之國富矣。《西華經》日，．精完氣足，所以富國民安，正在餌金丹之後也。是以仙翕續述絕句六十四首，按《周易》六十四卦者，明運火爻之計也。又續成《西江月》一十二首，以象運火沐浴，共十有二月之功也。此余所以分為中卷，以明運火之法、富國安民之意。蓋修丹之序，當如是爾。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		神仙抱一之道</span></b><span lang="EN-US" style="color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫神仙抱一之道者，乃聖人運火功圓之時也。形化純陽之氣者，身投僻陋之隅，面壁九年，抱一以空其心，心定神化，與道冥一。讚曰：道為性命，本性是心源。心性同體，變化無邊。百姓日用，亦日自然。若能了悟，忘象忘言。虛心實腹，抱一而遷。功成九轉，乃得神仙。此其旨也。夫九轉者，九年也，九乃陽之極數也。一者，道之強名也。抱者，抱無所抱也。神仙當此之時，瞋肢體，黜聰明，離凡聖，齊物我，毋固毋必，無取無捨，心鏡如一，逍遙自在，故得泰定，發乎天光。九載功圓，則無為之性自圓，無形之神自妙。神妙則變化無窮，隱顯莫測。性圓則慧照十方，靈通無破，故能分身百億，應顯兄方。而其至真之體，處於至靜之域，闆然而未嘗有作者，此其神性形命俱與道合真矣，故謂之神仙抱一之道也。昔仙翁道成之後，示劉奉真之徒以無生而入寂。既入寂矣，而又現其身於王屋山中者，即斯道也。昔如來涅槃後，自湧金棺於空中，化三昧火。既焚其身矣，因母哭而不已，又現金身空中，為說半句愒者，亦斯道也。昔達磨面壁九年，既入滅矣，又攜隻履西歸，並化焚身巨焰。形既然矣，而鐸聲猶撼於空中。若</span><span lang="EN-US" style="color: maroon">·</span><span style="font-family: 新細明體; color: maroon">此之輩流，未易該舉。倘性命雙圓，形神俱妙，孰能如是。是故仙翕畢其卷末而以禪宗性道者，實明神仙抱一之道也，故余分為下卷。原夫性之道，虛無廣漠，默默昏昏，無可得而形容以言之也。人與非人，悉皆平等，無有高下，但以無始以來，凡有形與名、與夫無有形而名者，未嘗有一物不圓成具足，以其本然自有清靜具足，故未始有可得而形容以言之也。然而大藏乃有五千四十八卷者，此皆聖人以人味道之，甚不獲己而強言之也。欲人因言以明道，道明則言語俱成非矣。故《金剛經》云：如來有所說法，即為謗佛。是以有言，皆是謗也。今則仙翁歌詠性道，亦不獲己而言之，固已贅矣，此余所以不復加之解釋者，不欲為畫蛇添足也。惟願猛烈高上之士，不由外得，直於自己胸中自悟自明，卓然獨耀，直下承當，受用將去，不問喧靜語默，酒肆花衢，怠麼也得，不怠麼也得，頭頭無別，處處和諧，盡十方世界，具一隻眼，出一隻手，妙用縱橫，四通八達，蓋天蓋地，隨處運動而莫非真，隨所施為而無不可，則知這裹本來天性具足，無欠無餘，擬議俱弛矣，能所俱忘矣，無問無應，無思無慮，雖性之一字，抑亦用不著也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon"><br>
		</span><b>
		<span style="font-size: 18.0pt; font-family: 新細明體; color: maroon">三乘祕要詩</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b>
		<span lang="EN-US" style="font-size: 18.0pt; font-family: New MingLiu; color: maroon">
		<br>
		</span></b><span style="font-family: 新細明體; color: maroon">　　金丹衛</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">大哉一黍兆虛無，降本流形復卦初。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">兩片乾坤資造化，一觔日月運機樞。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">周星息數微微數，進火神功的的符。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">燒罷半辰文武火，赤龍奪得夜明珠。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　運火法</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">一珠餌罷地交天，兩賸玄關火熾然。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">六十卦循朝與暮，九重城裹汞燒鉛。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">抽添運用須防險，沐浴停符不使姻。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">功備脫胎完十月，元中養出大羅仙。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　抱一法</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">丹即荃蹄道即魚，忘荃得道證空虛。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">莫堅守抱無為一，撲碎虛空一也無。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">妙有靈光常赫赫，含容法界自如如。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">隨綠赴感常清諍，九載金剛不壞軀。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　夫泛景大霞，飛昇金闕，言存蓋簡，事出塵寰，彼世俗之人不能深信。嘗觀《總仙集序》以為：自昔沖舉者十萬餘人，拔宅者八千餘家。劉向在漢為漢儒宗，亦作《列仙傳》以貽後世，則知神仙非誕明矣。然世俗所以不信者無他，天機玄奧，仙聖祕密，習薄人浮，誠不接於耳，無怪其不信也。昔太上說《常清靜經》，首言大道無形，生育天地。大道無情，運行日月。以至長養萬物，陶鑄群生，亦歸於混元元名之始。先聖之原人者至矣，繼而申之以天地男女、清濁動靜之理，詳及於清心寡欲、湛然常寂之妙，無非顯示天機密示玄旨也。殆其終篇，為能以悟之者，可傳聖道究極之說。得於仙人葛公之語，則口口相傳，不記文字。嗟夫，淳風一離，習俗淺薄，仙塵杳隔，此道無傳，異說雖多，同歸渺藐。因是採取鉛之法，不形於竹帛之問。結胎育嬰之妙，深鎖於金匱玉函之中。學仙之子皓首窮年，終無由得其髻彿。聖宋龍興，異人間出，紫玄真人張公少遊辟雍，夙稟靈骨，立志精勤，艱辛不替，得道於青城丈人，盡得金丹奧旨。罄其所遇，發為歌詠，自名其書日《悟真篇》。愚幼而讀之，潛心深思，褊參眾說，無所發明。或指為丹寵之術，或訛為內御之說。撫篇浩歎，積年于玆。有幸自天得遇紫陽仙翁、陳公親傳《悟真》、適孫無名真人《釋義》，密以見授，焚盥莊誦，恍然如霧散雲收、日明月朗，口訣心要，未敢叩擊，已知生天生地之機，運行日月之道與。夫長養萬物，陶鑄群生，不出於真陰真陽、上下二弦之氣。至於運用抽添、防危慮險，燦燦然在目睫問。倘能遭遇真傳，得玆妙道，生育胎仙，超凡入聖，諒不虛度此生。甫得入手，踴躍欣慶，敬依泓穎，題諸卷末。時聖宋嘉泰甲子中秋白雲子謹叔。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">悟真篇本末事蹟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		張真人本末</span><span lang="EN-US" style="font-size: 18.0pt; color: maroon"><br>
　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　紫陽真人，乃天台纓絡街人。先名伯端，字平叔，後名用成。少無名不學，浪邊雲水。晚傳混元之道未備，孜孜訪問，褊歷四方。熙寧中，陸公龍圖銳鎮成都，乃依以遊蜀，任四川節度制置使安撫司參議。於己酉歲，遂遇異人傳火候之祕，其道乃成。仍戒之曰：他日有與汝脫韁鎖者，當受之。既而三傳，每罹災患，仍深自悔責，遁世忘言，著《悟真篇》八十一章，盡述二丹之祕。其議論大旨則深嫉世之學者專門各宗，三教異流，不能混一矣。異派同源之理通亮，繼正力補於道，天下傳誦之。陸公其蛻，得其舍利千百，若雞頭實者，色皆鉗碧。既而復有見之者，云政和中，通姓名以謁黃君冕仲尚書於延平，黃公素傳容成之道，且酷嗜爐火，年加耄矣，語不契而去，繼而使人寓書於黃，叔述甚異。其孫銓見其書，祕不盡言，獨告予大略云：平叔自謂與黃皆紫微天官，號九皇真人，因校劫運之籍，遂謫於人問。今垣中可見者，六星而已。潛耀者三：平叔、冕仲，洎維揚于先生也。平叔曰紫陽真人，冕仲曰紫元真人，于公曰紫華真人。一時被譴者，官吏皆已、復於清都矣。今平叔又登仙品，獨冕沉淪於宦海，凡當為人者十世，今九世矣。來世苟復迷妄合塵，則淪墜異趣，無復升遷之期。平叔明序仙契，力欲振拔，而黃公竟不契而沒，惟自號曰紫元翁而已。九皇不載於天官，蓋微星也。非常名而可名者，在萬二千五百之問耶。</span><span lang="EN-US" style="color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		薛紫賢事蹟</span><span lang="EN-US" style="font-size: 18.0pt; color: maroon"><br>
　</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　道源姓薛名式，陝府雞足山人也。嘗為僧，法號紫賢。雲遊長安，留開福寺，參長老修嚴，嚴與道眼因綠，金雞未嗚，如何後這音響。又參僧如環，如何是超佛祖之啖，糊餅圓陀陀地。聞桔檸頓有省悟，有頌曰：軋軋相從響發時，不從他得豁然知。桔檸說得無生曲，井底沉蛇舞拓枝。二老然之。自爾頓悟無上祕密、圓明真實法要，機鋒迅速，宗說兼通，且復雅志金丹道養。崇寧丙戌歲冬，寓那縣青鎮，聽講佛事，適遇鳳翔府扶風縣杏林驛人石泰字得之，年八十五矣，綠髮朱顏，神宇不凡，夜事縫紉。道源密察焉，心因異之，偶舉張平叔詩曲，石攫然，日：識斯人乎。日：吾師也。遂將語著於平叔者。平叔先生，舊名伯端，始於成都宿天回寺，遇異人，改名用成。鳳州太守怒按以事，坐鯨竄。經由郃境，會天大雪，與護送者俱飲酒村肆，吾適肆中，既揖而坐，見邀同席，吾笑顧此眾：客方懼，彼客未成飲，盍來相就。於是會飲酒酣，問其故，且以告。吾念之日：鄧守，故人也，樂善忘勢，不遠百里，能迂玉趾，有因綠，可兔此行。平叔懇諸護送者，許之諾，遂復丁郃。吾為之先，一見獲兔。平叔德之，曰：此恩不報，豈人也哉。子平生學道無所得聞，今將丹法用傳于子以成道。吾再拜謝，仰受付囑。道源源聞石泰說是語已，稽首皈依，請因受業，卒學大丹，及復受得口訣真要。且戒往通邑大都，依有德有力者，可即圖之。道源遂來京師，棄僧伽梨，幅巾縫掖，和光同塵，混於常俗，覬了此事。豈患學仙道流，得遇平叔詩曲，隨其所見，致有差殊。而意之所疑，又須展轉，心生迷謬，莫能曉悟，孰從而語之《參同》哉。致使不敢下手修鍊者，多矣。嗚呼，豈平叔先生之本心哉。於是慨然首為訓釋，條達宗旨，通玄究微，開蒙發昧，人可率解。俾修鍊者，無或差誤，得證高真，作丹砂用。初平叔先生嘗因獲罪，誓不語人，已而歎曰：自為計得矣，非所以為道也。　　太上玄科日：遇人不傳失天道，妄傳非人泄天寶。傳得其人身有功，妄傳七祖受冥考。我今斬固閉天道也，禍將大矣。不得已述詩曲，始以流傳世之奇人，使讀之自悟，詩曲中之意，亦隱深不可識。道源因以推廣其意，為註解明白。真要洞闡，玄微法事悉備，表裹煥然，餘蘊無所藏矣。然獲覽者，得以尋詳釋其疑惑，不伺咨聞，能自了了，所以成平叔先生之志也。然而道源既欲以是垂世傳後，則亦將緘默，自此隱矣。獲斯文者，宜加祕密，天之所寶，在在處處，自有神物營衛護持。若有志士信道明真，言行無玷，審是修行，然後付焉。金玉堆裹不可傳焉，父子至親亦勿與之。蓋輕泄慢漏，身則受殃，門戶有災，子孫不祥。豈止如是，又將禍延九玄七祖，陰譴冥責，長役鬼官，永不受生。念玆慎玆，無忽。商丘老圃今是翁元王真一既繕寫註解《悟真篇》詩曲，並與當時承受事蹟，因編詳記於後。雖言不文飾，而直書實錄，庶幾備見本末云。政和歲次乙未中秋日記。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　泰定丁卯在瑞陽見薛紫賢註《悟真篇》，讀之惘然，恨未見全本。天曆癸巳歸昇獲全本，反復讀之，數年見其端倪，繼蒙遠方道友寄至數本勘儼，皆同註文，所駁傍門，或本作或者，或本作葉文叔，此其疑也。近刊行《悟真篇》解諸家節文，其中所引象川翁、無名子二人之註，比之所獲紫賢之註，又皆同，疑其文同而人異，此疑也。宋嘉泰壬戌袁公輔斥文叔註疏，混般難考。因選擇其註，究公輔所受之道，亦不過獨修一物，又何斥他人哉。文叔之果是哉，何紫賢、公輔皆斥之，此其疑也。因以年月考之，道光作《復命篇》自叔宣和庚子歲得遇至人口訣。今之商丘今是翁元王真一在政和乙未記薛紫賢事蹟，葉文叔註在紹興三十一年辛巳，相隔四十七年。文叔於政和乙未或未生，或童幼，安得紫賢於四十七年之前豫指名而斥之者。又皆文叔之真謬，非他人所註，此其疑也。以是數疑，疑其非紫賢之註，而未庾然。其所註與諸家不同，而實得真人之旨。至順辛未五月初三日，得遇金丹、藥物、火候直訣，天授之也。終疑其非紫賢所註，於心未釋，參問不已，旁求四方。至順壬申秋，武陵故友傳至象川翁葆光解，喜躍不已，讀之累月，則前之所疑渙然冰釋，確然如世傳紫賢之註，實為無名子之註，迷以葆光訛為道光。何其訛傳之久，而人未之訂耶。何以言之真人傳石杳林，杏林傳紫賢為第三傳，此世之知也。真人傳廣益子，廣益子傳無名子，亦為第三傳，此世之罕知也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　好事者欲其所註取信當世，遂節無名子之註以傳流之。顯者知紫賢附於後以實之，記者日：元王真一。二人為一人也。《悟真篇》者，仁慈之普，盡泄天機者矣。安有元王之姓，是自訛其記述之名，以惑世也。或者又日：紫賢為僧，一名道光一名葆光。是又以光字之同，而訛以其指斥葉文叔者，今以無名子之註考之，前乎文叔未有註後乎文叔未有斥文叔之非者。無名子恐其失真人之旨，迷誤後人於乾道癸巳，冒犯天譴，謹依師旨註解篇義，毫分縷析，惟恐人迷，可謂世人節錄諸解，未見全文，又訛翁姓為老者之稱，分象川翁無名子為二人。近又訛無名子之註為紫賢之註，訛以傳訛，於其文義、年月尚不能參考其妄，安望其知仙道之真傳也哉。金丹大道之的傳久矣，其絕矣。今四海混一，學仙紛紛，求其一二能聞是道者，何其寥寥也。抑紫賢此註不傳於後世乎，將予孤寡而未見乎。今無名子之註詳盡而無留蘊，世傳紫賢之註大同而多闕略，假使紫賢有註，無名子安得不援其文而反竊其全文而易以己名而傳世乎。無名子於釋月圓之義，止引紫賢二語，可見紫賢之未有註也。註者，於始於有作人事覺之註，及引無是子日，無是即無名之訛也，可見紫賢之未嘗有註也。今訛為紫賢之今之學仙者未可以紫賢顯知、無名罕知，以重為輕也。然其師傳之真、仙道之正，二仙皆同也，皆傳之自平叔。真人斯文所在，端有神物營衛護持，安得不寶其文而珍藏之，擇其人而流傳之。因並附所記真人本末及紫賢事邇於無名子註文之後，而通辨之，庶得斯註疏者理易明、訛易革，知吾言之不妄，不敢訛傳其註也。知大道之難聞，不敢輕傳非人也。學仙有綠，因文解義，因註達旨，不迷傍門，直超大道，天之所賜，則金丹大道未嘗絕傳矣。世之又傳別本有淳熙改元九月子虛子小序，在陳紫陽序之前。其於無名子之序節去，謹依仙翁之祕旨一段。又易其後文《分三乘祕要論》，名貫卷首。其於註文增又日：其說之要，以童男童女為陰陽、龍虎。男女之氣為先天、後天，為鉛汞，為真水火，為初弦。當天癸之年為癸生，二八為三陽備，為蟾光圓，為金鼎完，為大小無傷，為兩國全，為先天氣，為外藥，誠可謂邪宗曲振而妄註之也。乃子虛子之邪宗，故不敢顯姓名。又冒先書其年月，託以無名子未言旨取於世。或日子虛子即無名子之異號，日審如是，則無名子自相矛盾矣。且乾道癸巳次年甲午，改元淳熙，一年之問，師旨遽異，何以言之。嘉泰甲子白雲子序陳紫陽，始傳斯註，相詛三十二年，註文全然純一，祕旨坦然明白，無一字邪說以揉雜之。癸巳至甲午相詛期月，即畔前註，當是時無名子未仙去，倘見聞之，必以為邪宗而攻之矣，豈有攻葉文叔而守子虛子者乎。且子虛子何不就有道以正，使其傳果正邪。無名子必自增改，又何以為增無名子未言之旨乎。是以知其妄註也審矣。學仙之士，有綠獲斯註之真者，幸明鑑而珍襲之。至元丙子中元空玄子戴起宗<b>一</b>仲同父謹辨。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　我聞在昔有若紫賢真人闡大道之希微，拯迷徒之淪溺，道成之日，著《悟真篇》以傳于世。蓋平生之所歷，萃於此矣。學道者不率是篇之所言，譬猶適江海而離楫也。奈何世遠風微，言厲道隱。堅執傍門，以毀仙道。深蔽法象，以非真詮。由此以神仙為渺茫，丹書為漫誕，而《悟真》之書，真人之心，竟莫克明于世。乃若無名子接夫正傳之緒，念其註者訛以傳訛，復以此書註行于世，章分句釋，畦疏叮別，盡泄天機，備載其中。熟玩精思，當自得也。叔祖父自稚齡慕道，讀之有年，天啟其衷，與聞玄祕。以平日所聞於父師所授者，與夫己之所自得者，疏於無名子註文之末，俾來者得以取準焉，不至墮於渺茫而流于誕漫也。溥哉，其心乎順，夙生有綠，獲閥其書，皇為慶幸。又安得友方外之人，踏名蠟以棲真，策仙風而遐詣。安立鼎爐，呼吸龍虎，顛倒汞鉛，採之於一時，胎之於十月，空之於九載，泠然馭飛車，度弱水，跨靈鱉，侍諸仙真之下風，以聞希夷之大道，以拯淪溺之徒，乃所願則學紫賢也。至元丁丑上巳日後學戴順稽首書于朱湖大生洞天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon"><br>
		</span><span style="font-family: 新細明體; color: maroon">　　</span><b><span style="font-size: 18.0pt; font-family: 新細明體; color: maroon">金丹法象</span></b><span lang="EN-US" style="color: maroon"><br>
		</span><span style="font-family: 新細明體; color: maroon">
		　　無名子於《悟真篇註》鑽集金丹法象，比喻眾名，可謂備矣。起宗推廣裒集《參同契》及諸仙經論詩詞，凡所假借天道、《易》象、人事、理物比喻金丹陰陽法象，分為七類，附於《悟真篇註》之下，庶學仙者易於參究，知夫內外同異之分，互為法象。五行變化之序，難以定名。明其本源之一契，其同有之實辨其異喻之名，則仙師之明，皆可以一貫之。得於此而忘真荃，由於此而成仙道，亦非小補云。至元丁丑上元戴起宗序。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon"><br>
		</span><span style="font-family: 新細明體; color: maroon">　</span><b><span style="font-size: 16.0pt; font-family: 新細明體; color: maroon">　陽</span><span lang="EN-US" style="font-size: 16.0pt; color: maroon"><br>
		</span></b><span style="font-family: 新細明體; color: maroon">
		天　　　　日　　　　參　　　　乾</span><span lang="EN-US" style="color: maroon"><br>
		</span><span style="font-family: 新細明體; color: maroon">離　　　　父　　　　夫　　　　君</span><span lang="EN-US" style="color: maroon"><br>
		</span><span style="font-family: 新細明體; color: maroon">主　　　　婦　　　　性　　　　氣</span><span lang="EN-US" style="color: maroon"><br>
		</span><span style="font-family: 新細明體; color: maroon">神　　　　冠　　　　魂　　　　目</span><span lang="EN-US" style="color: maroon"><br>
		</span><span style="font-family: 新細明體; color: maroon">火　　　　南　　　　甲　　　　午</span><span lang="EN-US" style="color: maroon"><br>
		</span><span style="font-family: 新細明體; color: maroon">丙　　　　二　　　　七　　　　心</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">花　　　　玉　　　　龍　　　　蛇</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">雄　　　　牡　　　　虛　　　　氣</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">上　　　　穀　　　　物　　　　器</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">矩　　　　要　　　　汞　　　　輕</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">浮　　　　精　　　　字　　　　戊</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">大　　　　動　　　　表　　　　兔</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">剛　　　　赤　　　　呼　　　　無</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">奇　　　　德　　　　禮　　　　喜</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">賞　　　　男　　　　書　　　　暑</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">天魂　　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 新細明體; color: maroon">乾象　　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 新細明體; color: maroon">日魂　　　張翼</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">房六　　　上玄　　　乾馬　　　震龍</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">扶桑　　　崑崙　　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 新細明體; color: maroon">詫女　　　長男</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">木婿　　　戊土　　　二南　　　地二</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">硃砂　　　曾青　　　青龍　　　火龍</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">海龍　　　赤鳳　　　乾爐　　　玉鼎</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">玉池　　　下德　　　恍惚　　　真砂</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		朱雀　　　丹陽　　　硃砂鼎　　生於甲乙</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><b><span style="font-size: 16.0pt; font-family: 新細明體; color: maroon">陰</span><span lang="EN-US" style="font-size: 16.0pt; font-family: New MingLiu; color: maroon"><br>
		</span></b><span style="font-family: 新細明體; color: maroon">
		地　　　　月　　　　商　　　　坤</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">坎　　　　母　　　　婦　　　　臣</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">賓　　　　夫　　　　情　　　　境</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">命　　　　昏　　　　魄　　　　耳</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">水　　　　北　　　　庚　　　　子</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">壬　　　　一　　　　六　　　　腎</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">酒　　　　金　　　　虎　　　　龜</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">雌　　　　牝　　　　實　　　　液</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">下　　　　軸　　　　藥　　　　鼎</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">規　　　　流　　　　鉛　　　　重</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">沉　　　　光　　　　鳴　　　　巳</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">小　　　　靜　　　　裹　　　　烏</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">柔　　　　黑　　　　吸　　　　有</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">耦　　　　刑　　　　智　　　　怒</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">罰　　　　女　　　　夜　　　　寒</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">地魄　　　坤象　　　月魄　　　虛危</span><span lang="EN-US" style="font-family: New MingLiu"><br>
		</span><span style="font-family: 新細明體">晁七　　　下弦　　　坤牛　　　坎虎</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">華嶽　　　曲江　　　嬰兄　　　少女</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">金妻　　　己土　　　一北　　　天一</span><span lang="EN-US" style="font-family: New MingLiu"><br>
		</span><span style="font-family: 新細明體">黑鉛　　　山澤　　　白虎　　　水虎</span><span lang="EN-US" style="font-family: New MingLiu"><br>
		</span><span style="font-family: 新細明體">嶽虎　　　黑龜　　　坤鼎　　　金爐</span><span lang="EN-US" style="font-family: New MingLiu"><br>
		</span><span style="font-family: 新細明體">西川　　　上德　　　杳冥　　　真汞</span><span lang="EN-US" style="font-family: New MingLiu"><br>
		</span><span style="font-family: 新細明體">玄武　　　真陰　　　偃月爐　　生於庚辛</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family: New MingLiu">&nbsp;</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><b>
		<span style="font-size: 16.0pt; font-family: 新細明體">　　陽中陰</span><span lang="EN-US" style="font-size: 16.0pt; font-family: New MingLiu"><br>
		</span></b><span style="font-family: 新細明體">震　　　　離　　　　妻　　　　臣</span><span lang="EN-US" style="font-family: New MingLiu"><br>
		</span><span style="font-family: 新細明體">賓　　　　卯　　　　甲　　　　東</span><span lang="EN-US" style="font-family: New MingLiu"><br>
		</span><span style="font-family: 新細明體">情　　　　仁　　　　左　　　　三</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">八　　　　浮　　　　肝　　　　木</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">女　　　　物　　　　父　　　　日魂</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">烏髓　　　&#23033;女　　　人民　　　賓客</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">青娥　　　離女　　　真汞　　　木液</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">火汞　　　黃芽　　　玉液　　　神水</span><span lang="EN-US" style="font-family: New MingLiu"><br>
		</span><span style="font-family: 新細明體">火龍　　　牝龍　　　金烏　　　真龍</span><span lang="EN-US" style="font-family: New MingLiu"><br>
		</span><span style="font-family: 新細明體">真陰　　　雌母　　　雌陰　　　陰火</span><span lang="EN-US" style="font-family: New MingLiu"><br>
		</span><span style="font-family: 新細明體">陽氣　　　流珠　　　女青　　　雌火</span><span lang="EN-US" style="font-family: New MingLiu"><br>
		</span><span style="font-family: 新細明體">紅鉛　　　朱砂　　　交梨　　　東二</span><span lang="EN-US" style="font-family: New MingLiu"><br>
		</span><span style="font-family: 新細明體">玉芝　　　丹基　　　真火　　　午北</span><span lang="EN-US" style="font-family: New MingLiu"><br>
		</span><span style="font-family: 新細明體">龍西　　　水銀　　　天玄女　　日中烏</span><span lang="EN-US" style="font-family: New MingLiu"><br>
		</span><span style="font-family: 新細明體">母之血　　龍弦氣　　龍呼虎　　陰白火</span><span lang="EN-US" style="font-family: New MingLiu"><br>
		</span><span style="font-family: 新細明體">火中水　　紅入黑　　赤鳳髓　　流汞父</span><span lang="EN-US" style="font-family: New MingLiu"><br>
		</span><span style="font-family: 新細明體">紅鉛精　　砂裹汞　　離之己　　坤之中女</span><span lang="EN-US" style="font-family: New MingLiu"><br>
		</span><span style="font-family: 新細明體">離中一陰　山頭月白　太陽流珠　離己日光</span><span lang="EN-US" style="font-family: New MingLiu"><br>
		</span><span style="font-family: 新細明體">青衣女子　碧眼胡兒　女混男形　砂中真汞</span><span lang="EN-US" style="font-family: New MingLiu"><br>
		</span><span style="font-family: 新細明體">氣中取水　雄裹藏雌　烏肝八兩　砂中生汞</span><span lang="EN-US" style="font-family: New MingLiu"><br>
		</span><span style="font-family: 新細明體">生於丙丁　氣中生液　二八&#23033;女　杳冥之精</span><span lang="EN-US" style="font-family: New MingLiu"><br>
		</span><span style="font-family: 新細明體">恍惚中物　朱砂鼎內　水銀　　　下弦水半斤</span><span lang="EN-US" style="font-family: New MingLiu"><br>
		</span><span style="font-family: 新細明體">汞為砂中水</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family: New MingLiu"><br>
		</span><b><span style="font-size: 16.0pt; font-family: 新細明體">　　陰中陽</span><span lang="EN-US" style="font-size: 16.0pt; font-family: New MingLiu"><br>
		</span></b><span style="font-family: 新細明體">兌　　　　坎　　　　夫　　　　君</span><span lang="EN-US" style="font-family: New MingLiu"><br>
		</span><span style="font-family: 新細明體">主　　　　酉　　　　庚　　　　西</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">性　　　　義　　　　右　　　　四</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">九　　　　沉　　　　肺　　　　金</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">男　　　　藥　　　　母　　　　月魄</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">兔脂　　　金翁　　　父母　　　主人</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">老郎　　　坎男　　　真鉛　　　金精</span><span lang="EN-US" style="font-family: New MingLiu"><br>
		</span><span style="font-family: 新細明體">水金　　　白雪　　　金液　　　華池</span><span lang="EN-US" style="font-family: New MingLiu"><br>
		</span><span style="font-family: 新細明體">水虎　　　雄虎　　　玉兔　　　真虎</span><span lang="EN-US" style="font-family: New MingLiu"><br>
		</span><span style="font-family: 新細明體">真陽　　　雄父　　　雄陽　　　陽水</span><span lang="EN-US" style="font-family: New MingLiu"><br>
		</span><span style="font-family: 新細明體">陰精　　　金華　　　男白　　　雄金</span><span lang="EN-US" style="font-family: New MingLiu"><br>
		</span><span style="font-family: 新細明體">黑鉛　　　水銀　　　火棗　　　西四</span><span lang="EN-US" style="font-family: New MingLiu"><br>
		</span><span style="font-family: 新細明體">刀圭　　　丹母　　　真水　　　子南</span><span lang="EN-US" style="font-family: New MingLiu"><br>
		</span><span style="font-family: 新細明體">虎東　　　玉蕊　　　地黃男　　月中兔</span><span lang="EN-US" style="font-family: New MingLiu"><br>
		</span><span style="font-family: 新細明體">父之精　　虎弦氣　　虎吸龍　　黃芽鉛</span><span lang="EN-US" style="font-family: New MingLiu"><br>
		</span><span style="font-family: 新細明體">水中火　　黑入紅　　黑龜精　　黃金母</span><span lang="EN-US" style="font-family: New MingLiu"><br>
		</span><span style="font-family: 新細明體">黑鉛髓　　水中銀　　坎之戊　　乾之中男</span><span lang="EN-US" style="font-family: New MingLiu"><br>
		</span><span style="font-family: 新細明體">坎中一陽　潭底日紅　北方河車　坎戊月精</span><span lang="EN-US" style="font-family: New MingLiu"><br>
		</span><span style="font-family: 新細明體">素練郎君　白頭老子　男兼女體　鉛中真銀</span><span lang="EN-US" style="font-family: New MingLiu"><br>
		</span><span style="font-family: 新細明體">水中取氣　黑中有白　兔髓半斤　鉛內產砂</span><span lang="EN-US" style="font-family: New MingLiu"><br>
		</span><span style="font-family: 新細明體">生於壬癸　液中生氣　九三郎君　恍惚之物</span><span lang="EN-US" style="font-family: New MingLiu"><br>
		</span><span style="font-family: 新細明體">杳冥中精　偃月爐中　玉蕊　　　上弦金半斤</span><span lang="EN-US" style="font-family: New MingLiu"><br>
		</span><span style="font-family: 新細明體">金為水中砂</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000">
		<span lang="EN-US" style="font-family: New MingLiu"><br>
		</span><b><span style="font-size: 16.0pt; font-family: 新細明體">　　中宮</span><span lang="EN-US" style="font-size: 16.0pt; font-family: New MingLiu"><br>
		</span></b><span style="font-family: 新細明體">土　　　　中　　　　五　　　　十</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">信　　　　意　　　　脾　　　　祖</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">真土　　　土德　　　土釜　　　元神</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">神寶　　　玄關　　　玄門　　　真鉛</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">金母　　　金妃　　　金胎　　　金鼎</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">鉛鼎　　　汞鼎　　　崑崙　　　大冶</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">乾宮　　　坤位　　　華池　　　神胎</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">神廬　　　母舍　　　戊己　　　靈根</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">聖胎　　　靈戶　　　太淵　　　規中</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">辰極　　　混沌　　　丹房　　　氣府</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">關元　　　丹田　　　絳宮　　　黃庭</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">黃婆　　　黃道　　　元中　　　玄竅</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">藥母　　　丹基　　　冰壺　　　函三</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">星官　　　母胎　　　北海　　　空玄</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">黃家　　　歸根竅　　復命關　　偃月爐</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">懸胎鼎　　玄牝門　　戊己門　　造化爐</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">造化機　　交感穴　　太乙爐　　神氣穴</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">守一壇　　中黃宮　　丹元府　　丹樞紐</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">黃金母　　希夷府　　眾妙門　　太微宮</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		混沌門　　生殺舍　　黃帝土德　黃中通理</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		后土神鼎　先天地生　混沌金鼎　黑白相符</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		既濟鼎器　法象天地　皇上地德　先天金胎</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		神水華池　類如雞子　呼吸之根　玄牝之門</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		天地之根　凝結之所　皇石父母　造化全窟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-size: 16.0pt; font-family: 新細明體; color: maroon">
		　　外藥</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">陽　　　　君　　　　金　　　　母</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">虎　　　　鐵　　　　主　　　　鉛</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">親　　　　君德　　　金烏　　　真鉛</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">陰火　　　金精　　　麻姑　　　陽丹</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">真土　　　真一　　　真水　　　神水</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">大丹　　　大藥　　　金丹　　　七返</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">九還　　　秋石　　　金華　　　嬰兒</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">真人　　　谷神　　　刀圭　　　大定</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">子珠　　　甘露　　　黃芽　　　玄珠</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">玄霜　　　黍珠　　　聖胎　　　玉蕊</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">金砂　　　黃譽　　　黃池　　　外丹</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">陽精　　　水虎　　　先天氣　　真種子</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">真玄牝　　三五一　　摩泥珠　　中央土</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">真父母　　真陰陽　　天五賊　　紫金霜</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">玉壺冰　　絳雪丹　　真一精　　第一鼎</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">皇酥　　　長生藥　　白馬牙　　天地髓</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">坎離精　　真一水　　水中金　　水裹鉛</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">真主人　　九轉丹　　天生芽　　自然體</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		乾坤精　　天地氣　　陰里陽精　先天地精</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		赫赫金精　天地靈根　陰陽聖母　乾坤鼎器</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		坎離藥物　神符白雪　壺中日月　龍池大丹</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">宇寅之主　雪山醍醐　坎位中心實</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">聖父靈母之氣</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">混元真一陽　天地陰陽長生真精</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">天地混沌之根</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">太乙含真氣　坤位生成體</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon"><br>
		</span><b>
		<span style="font-size: 16.0pt; font-family: 新細明體; color: maroon">　　內藥</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">陰　　　　臣　　　　木　　　　子</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">龍　　　　磁　　　　賓　　　　汞</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">疏　　　　家臣　　　兔兒　　　真汞</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">陽火　　　木液　　　張騫　　　陰汞</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">真火　　　雪胎　　　嬰兄　　　內丹</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">陰丹　　　玄珠　　　火龍　　　後天氣</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		己汞火　　天地子氣　陽裹陰精　元陽之氣</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		金液還丹　陰中陽火　離宮腹內　金液大還</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">東陽造化　爐靈胎中神室　靈胎中鉛汞</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">紫陽真人悟真直指詳說三乘秘要竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>