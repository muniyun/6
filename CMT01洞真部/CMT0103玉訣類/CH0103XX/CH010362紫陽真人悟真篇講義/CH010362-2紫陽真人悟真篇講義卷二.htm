<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">
<link rel="File-List" href="CH010362-2紫陽真人悟真篇講義卷二.files/filelist.xml">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="50%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		紫陽真人悟真篇講義</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　經名：紫陽真人悟真篇講義。七卷，南宋夏元鼎撰。底本出處：《正統道藏》洞真部玉訣類</span></td>
      </tr>
      <tr>
        <td width="95%" align="center" height="100%">
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 18.0pt; font-family: 新細明體; color: maroon">
		紫陽真人悟真篇講義卷之二</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span style="font-family: 新細明體; color: maroon">雲峰散人永嘉夏宗禹著</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		不識玄中顛倒顛，爭知火裏好栽蓮。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		牽將白虎歸家養，產箇明珠似月圓。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		謾守藥爐看火候，但安神思任天然。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		群陰剝盡丹成熟，跳出凡龍壽萬年。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　玄妙顛倒之說，其義詳於前矣。火裏栽蓮。，雖平叔以外事託喻，其實是內丹作用工夫。學者不得師傳，謾勞註解。且蓮生於水，火生於木，今以水中之物而種於火，豈理也哉。亦以人身中一物如蓮之狀，生於真陽之火，雖曰火也，其實水也。雖曰水也，其實火也。以水言之，則不流濕、不潤下。以火言之，則不炎上、不就燥。火氣藏於水，名曰內陽。水氣藏於火，名曰內陰。陰陽聚精於水火，故有象如蓮之質。其蓮栽種成熟，千變萬化，或甜如蜜、大如橘者，此蓮也。果生枝上，子在胞中者，亦此蓮也。以至為交梨、火棗，千名萬字，總是金丹之表德也。惟栽蓮得法於內，則其象自形於外也。白虎，金精也。吾能養之於家，不使猖狂，則金精之晶光發現，乃虛室生白，玄珠成象，故如月之圓也。修丹之士但知外丹火候在藥爐，不知內丹火候在一己。聖人傳藥不傳火，不將火候著於文，故平叔使之守真抱一，以契天地造化，自然陰陽升降，若合符節。群陰剝盡，體為純陽，不生不滅，超出物表，何樊籠之可拘，何壽數之可期耶。<span lang="EN-US"><br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		學仙須是學天仙，唯有金丹最的端。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		二物會時情性合，五行全處虎龍蟠。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		本因戊己為媒娉，遂使夫妻鎮合歡。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		只候功成朝玉闕，九光霞裏駕翔鸞。</span><span lang="EN-US" style="font-size: 14.0pt; font-family: New MingLiu; color: maroon"><br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　鍾、呂問道曰：人中修取仙，仙中升取天。夫仙一也，胡為復有升天之間乎。蓋純陰而無陽者，鬼也。純陽而無陰者，仙也。陰陽相雜者，人也。惟人可以為鬼，可以為仙。然仙有五等，一曰天仙，二曰神仙，三曰地仙，四曰鬼仙，五曰人仙。其天</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		仙何修而政哉，非法、非術、非氣、非力，惟積德累行以修金丹而已。金丹者何，不過二物交會，五行純全，長生久視而為仙也。太上曰：恍恍惚惚，其中有物。杳杳冥冥，其中有精。是二物者，乃日月、魂魄、陰陽媾精，體天法象，於交會之時，感而遂道。夫情性之妙，所謂一月三旬一遇逢者是也。若五行者，乃金、木、水、火、土，心、肝、脾、肺、腎，攢簇其精英，不用其形質，使其無一或虧，陰陽畢備，自然龍虎蟠旋，精神威猛，可以禦外魔，可以衛大道。探本尋源，三物豈能自合，五行豈能自全，只因戊己之土坐於中官，勾引東西，不令間隔，所謂金木交並，水火交媾，如夫妻之歡合，此自媒娉之力也。以此修為於無之中，成象於罔象之際，積日累月，廣修陰功，冥契天地，自然體歸純陽，白日飛升，上朝玉皇於金闕，下跨綵鸞於紫霄，翱翔九震之光，遊行八極之表。學仙端的之效，豈非天仙為上乎。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		要知產藥川源處，只在西南是本鄉。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		鉛見癸生須急採，金逢望遠不堪嘗。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		送歸土釜牢封閉，次入流珠配廝當。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		藥重一斤須二八，調停火候託陰陽。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　《易》曰：西南得朋，東北喪朋。蓋西南坤位也，即日月魂魄相需之方也。每月晦之，三十日當昧爽時，月出於乙，日出於甲，甲乙相合，故曰西南得朋。是夜月華無跡，故曰東北喪朋。今平叔乃日產藥川源，只在西南之地，豈非以月出於坤，震符始受<span lang="EN-US"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1032" type="#_x0000_t75" style='width:12.75pt;
 height:9.75pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--><!--[if gte vml 1]><v:shape id="_x0000_s1031" type="#_x0000_t75"
 style='width:13.5pt;height:9.75pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--></span>，是坤一變而為震，月之陽魂初生，故能懸象著明，所謂三日庚生兌戶開，黑銀</span><span style="font-family: 新細明體; color: maroon; background: lime"></span><span style="font-family: 新細明體; color: maroon"></span><span style="font-family: 新細明體; color: maroon">出白銀來。又曰：山頭月出藥苗新，即其川源所產也。然月雖是太陰之精符，證金水，實竊陽晶以為明。究其天一所生之水，非金鉛不能生之，故金旺則水生，月圓則潮大。今乃採此鉛於癸生之時，是母隱子胎，吾能採之以為金丹之用，正一陽纔動作丹時也。若金逢望遠，則月過十五以後始生魄矣，其魄屬陰，自十六日至三十日，則魄滿魂虧，陽衰陰盛，不堪嘗也。既不堪嘗望遠之金，當急探癸生之鉛，是水中金一味，吾得之矣，當送歸土釜之中官，以流珠配之，以火候鍊之。封閉牢實，不使有飛走之患。斤兩停勻，不使有偏勝之失。金丹何慮不成。《參同契》曰：汞日為流珠，青龍與之俱，舉東以合西，魂魄自相拘。上弦兌數八，下弦數亦八，兩弦合其精，乾坤體乃成。二八應一斤，易道正不傾。良與此詩合同也。<span lang="EN-US"><br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		莫把孤陰為有陽，獨修此物轉羸</span><span style="font-size: 14.0pt; font-family: 新細明體; color: maroon; background: lime"></span><span style="font-size: 14.0pt; font-family: 新細明體; color: maroon">。<span lang="EN-US"><br>
		</span>勞形按引皆非道，鍊氣餐霞更是狂。<span lang="EN-US"><br>
		</span>舉世謾求金汞伏，何時得見虎龍降。<span lang="EN-US"><br>
		</span>勸君窮取生身處，返本還原是藥王。<span lang="EN-US"><br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　雲房《指玄篇》曰：涕睡精津氣血液，七者元來盡屬陰。若將此物為仙質，怎得飛神貫玉京。又曰：四大一身皆屬陰，不知何物是陽精。有綠得遇明師指，得道神仙在只今。二詩指迷後學，何其深切著明耶。今釋氏頑空，飽座面壁，以為絕色</span><span style="font-family: 新細明體; color: maroon">慾，保精氣，可以造道。吾見其形癢體弱，轉加贏</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，鍾嗚漏盡，終為陰靈善爽鬼而已。甚而學道無知者，亦徒熊頸烏伸，餐霞服氣，或指心腎為金汞，肝肺為龍虎，皆是盲修瞎鍊，不識真陽祖宗，何以返本還原得成大藥耶。雖然于入道之初，密察人之一身，不過涕、唾、精、津、氣、血、液，心、肝、脾、肺、腎，內外滋養成此幻軀，豈可皆謂屬陰。拾此之外，寧復有真陽為何物乎。私心甚不愜。雲房之論，凡二十年閒，親閱《道藏》，請問九流，所謂道人拜了千千箇，盡說吞津並嚥唾。舉世無能釋此疑者，及《觀靈源大道歌》又只說此物元來無定位，隨時變化因心意。在體感熱則為汗，在鼻感風則為涕，在腎感合則為精，在眼感悲則為淚，亦不說真陽是何物色。又看《太上七寶無漏經》，亦曰凡欲養神先養氣，養氣先養淚，養淚先養涕，養涕先養唾，養唾先養血，養血先養精，養精先養液，養液先養水。水是華池津液，元&#28801;之精，在口中舌竅者，亦不說陽精之實。愈使人心意迷惑，雖質諸鬼神而無所次。但見獨修此物，果致&#23595;贏。或心躁而煩，或隨便而濁，或腰重而拘，或無夢而漏。導引吐納，夜以繼日，容或少康。苟因冗而廢，則百病交攻，藥餌並進。非徒無益，反大害焉。旁觀者竊笑，同道者亦退志而已。惟予下愚不移，信道愈堅，鈴謂上聖前賢垂世立教，豈可有誤後人。只是吾身踐履不實，師授不真，毅然脫去樊籠，遍歷名山洞府，默禱幽冥，求竟玄指。忽於龍虎山先感異夢，次於祝融峰遭遇聖師，其詳已具遇仙本末，果得真陽秘訣，可以攝伏四大一身之陰，非精非氣，非腎非心，非涕非唾，非血非液。生身處此物先天地生，沒身處此物先天地沒。金、木、水、火、土之五行攢簇於此，心、肝、脾、肺、腎之五臟鍾靈於此，涕、唾、精、津、氣、血、液之七物結秀於此。其大也，天地可容。其小也，纖塵不納。其用也，無內無外。其得也，無聖無凡。百姓日用而不知，聖人能究其本原。苟得七返九還之妙，可以為藥之王，為道之本，則群陰之物，周流四體，如子戀母，自然不去。心亦不躁，便亦不燭，腰亦不重，夢亦不漏。神氣混融，精光映物，何有於&#23595;羸之患。目如電閃，髭如漆黑，心靈能先知，酬酢萬事不倦。金汞自然伏，龍虎自然降。不在抽筋拔骨，吐故納新，自然與天地合德，與日月合明，與四時合序，與鬼神合其吉凶。信乎，我有些子神仙術，不在三千六百門也。玄哉妙哉，非盟天告地，父子不傳。違者天禍人刑，無所禱也。</span><span lang="EN-US" style="font-family: New MingLiu; color: maroon"><br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		草木陰陽亦兩齊，若還闕一不芳菲。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		初開綠葉陽先唱，次發紅花陰後隨。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		常道即斯為日用，真源返復有誰知。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		報言學道諸君子，不識陰陽莫強嗤。</span><span lang="EN-US" style="font-size: 14.0pt; font-family: New MingLiu; color: maroon"><br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　一陰一陽之謂道，偏陰偏陽之謂疾。陰陽兩齊之論，豈虛語哉。萬物負陰而抱陽，不容有一之偏勝。苟陽偏而無陰，則陽無以化。陰偏而無陽，則陰無以生。譬諸草木，綠葉先唱，是陽先發生也。紅花後隨，是陰後茂實也。其發生也，則長養成就於春夏。其茂實也，則歸根復命於秋冬。人能體此為日用常行之道，則晝為陽，夜為陰。子為陽，午為陰。陰陽迭運，相須而成道。真原返覆，生化為無窮，是與天地合德者也。雖然陰陽兩齊，非截然分為兩事也。陰中未嘗無陽，陽中未嘗無陰。故日為太陽，而中有金烏之陰。月為太陰，而中有木兔之陽。陰陽兩齊，互為造化，學道者未易以強嗤也。<span lang="EN-US"><br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		萬卷丹經語總同，金丹只此是根宗。<span lang="EN-US"><br>
		</span>依他坤位生成體，種向乾家交感宮。<span lang="EN-US"><br>
		</span>莫怪天機今漏泄，都綠學道自迷蒙。<span lang="EN-US"><br>
		</span>若人了得詩中意，即見三清太上翁。<span lang="EN-US"><br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　乾坤者，《易》之門戶，眾卦之父母也。學道者若不先修乾坤二卦，如人無父母，何以生身。蓋坤位西南，乾位西北。坤為純陰，乾為純陽。陰陽既純，迥然遼絕，何以為造化。惟坤位有生成之體，而乾家有交感之官。平叔探賾索隱，鈞深玫遠，發明《參同契》之祕奧，敷揚《龍虎經》之玄微。上可以代太上說法，下可以曉誨後人。鍾、呂以後，惟平叔獨步而已，椅歟休哉。且丹經萬卷，有道、有法、有術，疑若浩繁，而金丹之語則總同也。小法旁門三千六百，而根本宗元，拾金丹皆非道也。夫道者何也，與天地合德是也。故乾為天，坤為地。天為陽，地為陰。勢若曠遠也，而六子相生，陰陽代謝，見於日月交合之際。《易》云：天地不交，則萬物不通。天地一月一合，乾坤一月六變。自坤而生成，自乾而交感。故始也，以坤而三變則為乾。終也，復以乾而三變則為坤。運用無窮，周而復始。晦朔以之定，弦望以之成。二十四&#28801;之循環，周天度數之經歷。所以陶萬彙而成歲功者，皆乾坤六子之用也。何以明之，《龍虎上經》云：三日月出庚西，分於卯酉。《參同契》日：畢勗之上震出，為證陽氣造端。蓋庚與畢易皆西方之坤位，以坤之純陰而月生於此地，是月稟純陰之&#28801;也。其&#28801;既陰，其體叉沉，其性必昏，何以明照，八表生西入束，而能運化無窮也。夫月不能自明，必受正陽之&#28801;而始明。是以月哉生魄於初三，見於西方之坤，坤一變而為震<span lang="EN-US"><!--[if gte vml 1]><v:shape id="_x0000_s1030" type="#_x0000_t75"
 style='width:14.25pt;height:11.25pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--></span>，震主六庚，庚是震卦所直之辰，是陰陽而能明也。《參同》謂三日出為爽，震受庚西方。長子繼父體，因母立兆基。平叔云三日庚生震戶開，黑銀灶出白銀來者是也。坤二變而為兌<span lang="EN-US"><!--[if gte vml 1]><v:shape id="_x0000_s1029" type="#_x0000_t75"
 style='width:15pt;height:11.25pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--></span>，兌乃月之初八日月出於丁地，兌主六丁，是兌卦所直之辰。《上經》云：八日月出丁，上弦金半斤。《契》云：兌受丁符，上弦平如繩也。平叔云月纔天際半輪明，早有龍吟虎嘯聲是也。坤三變而為乾<span lang="EN-US"><!--[if gte vml 1]><v:shape id="_x0000_s1028" type="#_x0000_t75"
 style='width:13.5pt;height:10.5pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--></span>，乾乃月之十五日月出於甲地，乾主六甲，甲是乾卦所直之辰。《上經》云：十五三陽備，圓照東方甲，金水溫太陽，赤髓流為汞，妮女弄明噹。《契》云：三五德備，乾體乃成。是夜月華圓滿，太陰大明也。非陰之能明，乃真陽大旺也。然陽盛必擊乎陰，而物極鈴反其本。盛衰消長，天理自然。《上經》云：月盈自合虧，十六轉相&#20943;，乾爻缺成巽，平明月建辛。是月之十六已後，出於辛地，乾一損成巽<span lang="EN-US"><!--[if gte vml 1]><v:shape id="_x0000_s1027" type="#_x0000_t75"
 style='width:13.5pt;height:9.75pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--></span>，巽主六辛，辛是巽卦所直之辰。是時月光歸日，陽爻當虧。《契》云虧折神符，盛衰漸革，終還其初，巽繼其統是也。自二十一日至二十五日，月出於丙南，乾再損，成艮<span lang="EN-US"><!--[if gte vml 1]><v:shape id="_x0000_s1026" type="#_x0000_t75"
 style='width:15.75pt;height:11.25pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--></span>，艮主六丙，丙是艮卦所直之辰。《上經》云：乾二損成艮，二十三下弦，水半斤。《契》云：艮主進止，不得踰時是也。自二十六至三十日，月出乙地，乃乾三損成坤<span lang="EN-US"><!--[if gte vml 1]><v:shape id="_x0000_s1025" type="#_x0000_t75"
 style='width:12pt;height:9.75pt'>
 <v:imagedata src="CH010362-2紫陽真人悟真篇講義卷二.htm" o:title=""/>
</v:shape><![endif]--></span>，坤主六乙，乙是坤卦所直之辰。《上經》云：乾三變成坤，坤乙三十日，東北喪其朋。月沒於乙坤，乙坤月既晦，土木金將化，繼坤生震龍，乾坤括終始。《契》云：五六坤承，結括終始。此其返本還原、陰陽代謝，其道大光，其用無窮，謂之天地交秦，日月交合。謂之乾三索而生三男，坤三索而生三女。男女氤氫，陰陽匹配，豈非依他坤位生成體，種向乾家交感官乎。吁，日者，天之魂也，大道之血髓也。月者，地之魄也，大道之精&#28801;也。大道不失其日月，所以曠劫而長存。人身不失其日月，所以不死而長生。奈學者迷蒙，天姿不穎，甚者以妄為常，以酒為漿，六慾七情斷喪本真，則行尸行鳳，去人道遠矣，何以為三才並立之道乎。今平叔漏泄天機，直指玄關要路，人能明此奧義，則三清太上之尊非有限隔於我也。所謂一得永得，立躋聖位是也。此理至玄至妙，非夙有靈骨，辦道堅心者，難遇聖師，往往當面蹉過，學者謹之。<span lang="EN-US"><br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		不識真鉛正祖宗，萬般作用枉施功。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		休妻謾遣陰陽隔，絕粒徒教腸胃空。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		草木金銀皆滓質，雲霞日月屬朦朧。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		更饒吐納並存想，總與金丹事不同。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　學道以禁慾為先，此詩之意，豈使人縱其慾哉。非也，大道無為，旁門多事，世人徒知不近女色，不食姻火，或燒鍊丹藥，或餐霞服氣，或吐故納新，或存心想腎，以為道之奧妙，盡在是矣。殊不知強制不出．於自然，有為未免於妄想，況鉛有真有凡，有祖有宗，誠未易識。苟得師傳，則目擊道存，赫赤金丹一日成矣。儻盲修瞎鍊，以上諸法止可安樂延年，差勝於輕生迷本之徒。仰視金丹大道，初不相關也。雖然漢天師迄今三十六代，許旌陽家有四十餘口，不妨白日飛升。劉安王、劉綱亦夫妻雙修，魏伯陽亦有子仕宦，豈休妻絕粒為得道哉。此無他，或得道於童男之身，或辦道於已娶之後，無非動修內行，廣積陰功，自下乘以達中乘，自中乘以達上乘，未有一蹴而能造大道也。平叔之意，非盡掃旁門之無益，持以重形容金丹之道耳，學者不可以文害意。<span lang="EN-US"><br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		三五一都三箇字，古今明者實然稀。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		束三南二同成五，北一西方四共之。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		戊己自居本生數，三家相見結嬰兒。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		嬰兒是一含真&#28801;，十月胎圓入聖基。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　三五者，十五也。以一加之，得十六也。十六即二八之數。古今求道之士，或以二八為卯酉，或以二八為一斤。殊不知金丹大道不出五行造化，五行造化不逃天地大數。何以明之，蓋以二合八，其數為十。十之為數，總括五行之祕，彌綸天地之經。是知天一生水，地六成之。地二生火，天七成之。天三生木，地八成之。地四生金，天九成之。天五生土，地十成之。此天一、地二，天三、地四，天五、地六，天七、地八，天九、地十，無非生成之大數。神仙之隱語，故不曰十，而曰二八。不曰十六，而曰三五一。古今學者如牛毛，而達者如麟角。信乎，明此道者實稀也。雖然天地生成之數不出於十，而五行造化之妙叉歸於五。蓋以五為土數，土為丹祖。以東三之木，南二之火，歸於陽位，同成於五。北一之水，西四之金，處於陰位，亦成於五。至戊己自以五數而生土。今平叔不言四象合和、五行攢簇，而獨言三家相見者，何也。蓋金、木無令間隔，得土居中而為媒婆，是三家也。水、火運化為既濟，得土居中而為勾般，亦三家也。所謂遇土卻成三姓，若無戊己不成丹也。嬰兒結於三家，即是無中養就兒也。雖然嬰兒之結，豈自外來，皆由太一之真、先天之氣，返本還原，歸於自己而已。其初也，天施地生，得父母之遺體，以十月而胎養生身。今也，返本還原，奪陰陽之造化，亦以十月而超凡入聖也。玄中玄，妙中妙，非塵凡所可測也。此平叔《悟真》祕旨，露於三五一之詩，學者不遇仙師，妄亂穿鑿，予不揆詳解以發明之，或者咎其言下漏泄為多，予應之曰：嗜茶者不入酒肆，好色者不樂清齋，凡流俗子隨業有蠹，不可以一律化也。使其昧於性命之學，雖以黃老為師，孔顏為友，耳提面命，彼無冰炭者幾希，視五言為何用。儻夙生靈骨，得此筌蹄，因文解義，則知心千載，晤對萬里，何幸如之。所謂操百金遊市而失之途，有得而用者，五金為不失也。或者無語，卒敬書十六篇詳解，以破天下之迷。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">紫陽真人悟真篇講義卷之二竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
