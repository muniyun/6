<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="50%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		紫陽真人悟真篇講義</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　經名：紫陽真人悟真篇講義。七卷，南宋夏元鼎撰。底本出處：《正統道藏》洞真部玉訣類</span></td>
      </tr>
      <tr>
        <td width="95%" align="center" height="100%">
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 18.0pt; font-family: 新細明體; color: maroon">
		紫陽真人悟真篇講義卷之五</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span style="font-family: 新細明體; color: maroon">雲峰散人永嘉夏宗禹著</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		黑中有白為丹母，雄裹懷雌是聖胎。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		太乙在爐能謹守，三田寶聚應三台。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span lang="EN-US" style="font-family: 新細明體; color: maroon">&nbsp;</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　《參同契》曰：知白守黑，神明自來。《抱朴子》曰：守雌抱一，專氣致柔，此丹母聖胎也。雖然金丹大道，固當黑白相扶，雌雄相守，以成丹母聖胎之功。要知太一含真之氣、三田所聚之寶，不可少虧，故寶聚於三田，爐守於太乙，精、氣、神全，火候不爽，自然聖胎可成，丹母可就，上應三台之象，充實而有光輝矣。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		恍惚難求中有象，杳冥莫測是真精。<span lang="EN-US"><br>
		</span>有無從此互相入，未見如何想得成。<span lang="EN-US"><br>
		<br>
　</span></span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　視之不見其色，聽之不聞其聲，搏之不得其形，此恍惚杳冥之狀也，於道何有哉。然而罔象中有象，無形中有形，虛實生白，從無入有。既虛矣，而白從何而生。既無矣，而有從何而得。此玄中之玄，妙中之妙，非得之踐履、應之效驗，則難以語此。惟於恍惚杳冥之中而見其真精之象，於非有非無之中而見其互為相入之理，則道在我矣。苟未見焉，則旁門小法，饅爾存想，如何可以成功乎。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		四象會時玄體就，五方行處紫光明。<span lang="EN-US"><br>
		</span>脫胎入口身通聖，無限龍神盡失驚。<span lang="EN-US"><br>
		<br>
　</span></span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　四象者，青龍、白虎、朱雀、玄武也。五方者，東、西、南、北、中，金、木、水、火、土也。大道虛無，以金丹為玄妙。金丹雖妙，不過攢簇五行，合和四象也。四象一會，則玄體又就。五方既合，則丹光鈴明。非日存心之火想腎之水也，亦非曰以肝為龍以肺為虎也。天生人物，人生靈寶，五行簇於此，四象聚於此，苟行玄機，則烹成大藥，脫胎入口，超凡入聖，無限龍神，咸起敬畏，豈不盡驚耶。此道高龍虎伏，德重鬼神欽也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		華池讌罷月澄輝，跨箇金龍訪紫微。<span lang="EN-US"><br>
		</span>從此眾仙相識後，海潮陵谷任遷移。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　金丹之術，百數其要，在神水、華池。蓋華池者，鍊丹之池，中有神水，混混不輟，晝夜流通。苟得此而嚥之，則月凝輝矣。吾儒之與日月合明，釋氏之圓陀陀、光爍爍者是也。金是西方兌虎，木是東方震龍。今也，能修真而跨此金龍，則金、木無令間隔，可以朝上帝，出元神，豈非訪紫微乎。苟得此道，則已長生仙舉，雖滄海變桑田，於我何有哉，所以任陵谷之遷移也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		要知鍊養還丹法，宜向家園下種栽。<span lang="EN-US"><br>
		</span>不假吹噓並著力，自然果熟脫真胎。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　人&#31104;陰陽之靈氣，合有大丹一斤之數，苟無耗散，可以與天地相畢。惟其六欲七情，斷喪天真，故若朝不保暮。上聖垂慈，以還丹之法教之，使其鍊養以盡九還七返之妙。初非假於草木之質、人為之偽，皆是反求諸己。故以四大．一身為家園，以陰陽二氣為種子，朝種暮收，春生秋殺，開花結子，果熟胎圓，無非自然時候，與天地合符，初不待吹噓著力，以外務為勞也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		休施巧偽為功力，認取他家不死方。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		壺內旋添留命酒，鼎中收取返魂漿。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　作德心逸日休，作偽心勞日拙。修道之士以真常為心，以正直為念，則反邪歸正，出死入生矣。苟施巧偽，則非心邪念，類倒妄想，與死為鄰矣。雖然死生之分在於真偽之別，果何修而致之也。惟留命之酒旋添於壺內，返魂之漿收取於鼎中，不使真元斲喪，本領耗折，如燈之有油，如木之有根，自然光明發越，枝葉暢茂，其為不死之方，豈欺我哉。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		雪山一味好醍醐，傾入東陽造化爐。<span lang="EN-US"><br>
		</span>若遇崑崙西北去，張騫始得見麻姑。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　此設象寓言，言以人身中有雪山，能出醍醐珍味。蓋山屬土生金，金氣寒，故曰雪山。然金生於土，其液流注，味甘色白，狀若醍醐，傾入東陽爐中，方成造化。蓋東陽屬甲乙之木，木中有火，火能&#23557;金，可以成就至寶。其造化玄微，凡夫莫測。若崑崙峰頂遇西北金、水之位，使之相生相&#23557;，奪天地之造化，則陰陽得類，自然感合，如張騫乘搓逆流而上，可以見麻姑之仙矣。張騫者，陽男也。麻姑者，陰女也。亦寓言匹配之意也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		不識陽精及主賓，知他那箇是疏親。<span lang="EN-US"><br>
		</span>房中空閉尾閭穴，誤殺閻浮多少人。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　陽精者，一身魂神之宰司也，人安能識之。況有賓有主，有疏有親，須得師口訣，方通玄奧。否則御房閉精，徒於尾閭用意，非矣。雲房曰：堪嘆三峰黃谷子，誤殺南閻多少人。蓋三峰者，乃陰丹之術，固形住世之方，非神仙之道也。是世人氣血未定，對境不能忘情，心雖慕道，嗜慾難遏。古仙垂慈，於三千六百門中，亦有閉精之術，使夫人知生生化化，以精、氣、神為主，操之則存，捨之則亡。施之於人，可以生人。留之於身，可以生身。非劇戲也，非可恣也。故滄海雖大，不實漏卮。尾間不禁，人豈長生者乎。惟其不得師傳，則誤閻浮之人多矣。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		萬物芸芸各返根，歸根復命即常存。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		知常妙道人難會，妄作招凶往往聞。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　太上曰：萬物芸芸，各歸其根。歸根曰靜，靜曰復命。復命曰常，知常曰明。不知常，妄作凶。平叔之詩，專體此意也。夫萬物作於性而復於性，譬如華葉之生於根而歸於根，濤瀾＃１生於水而歸於水。一有所歸，則靜定而復命。守常而不昧，外妄盡除，泰定光發，不與物俱遷，不與化俱逝，自本而自根，常久而不變。故《易》之《眾怛》曰：日月得天而能久照，四時變化而能久成，聖人久於其道，而天下化成。怛之時義，大矣哉。是豈凡俗之人可以曉會耶。惟人之難會，則往往妄作而招凶，自作不靖矣。故曰反常，曰改常，曰異常，皆有凶而無吉者也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		歐冶親傳鑄劍方，耶溪金水配柔剛。<span lang="EN-US"><br>
		</span>鍊成便會知人意，萬里誅凶一電光。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　歐冶子，聶古之村士，千金鑄劍，非有他也，亦以金水相生，剛柔相配，百鍊而成，天下無敵也。若喻金丹大道，是亦鑄劍之法，故以人身言</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		之，亦耶漢之地，有金水之物，有剛柔之用，苟得師鑄鍊，則其鋒不可當。自然洞洞屬屬，物來能明，事來能鑒，雖萬里凶頑，亦可硃伏於電光之下。此明視萬里，芒寒色正，皆自然之餘效也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		敲竹喚龜吞玉芝，鼓琴招鳳飲刀圭。<span lang="EN-US"><br>
		</span>近來透體金光現，不與常人話此機。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　此設象寓言，皆託譬人身所有之物。蓋竹與琴同擊作，有聲者是。龜與鳳同形狀，相類者是。玉芝與刀圭同，皆和氣所生，金、土所產也。異名雖六，本體只三。以大道無為言之，初無假於作用，然符節相應，氣詠相通，於無為中有為，以應天地之機，皆自然感合之道。故人身中一物，敲之如竹，則龜可喚。鼓之如琴，則鳳可招。皆聲氣相求，呼吸相應，速如影響，自然和氣致祥，則玉芝可吞，刀圭可飲，其關節脈理貫通上下，氣類感召，不勞餘力而見驗也。宜其金光透體，有諸中而形諸外，如玉在山而木潤，珠生淵而崖不枯，至玄至妙，曷可與常俗說其玄機哉。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		藥逢氣類方成象，道即希夷合自然。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		一粒靈丹吞入腹，始知我命不由天。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　同聲相應，同氣相求，金丹大藥，不出鉛汞二物。鉛能化汞，汞復化鉛。七返九還，是此外丹也。視之不見名曰希，聽之不聞名曰夷。希夷大道，出於自然，清靜無為是也，此內丹也。有內丹以鍊神，必有外丹以鍊形，使形神俱妙，與道合真。一粒之丹，靈明妙用，自然超凡入聖，出死入生，豈非我命在我不在天乎。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		赫赤金丹一日成，古仙留語信堪聽。<span lang="EN-US"><br>
		</span>若言九載三年者，盡是推延款日程。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　金丹大道，乃登仙上乘，宜若至難也。平叔乃謂一日可成，豈理也哉。又曰：都來片餉工夫，永保無窮逸樂。由是知陰真人日：至神聖極容易。信斯言也，則至道不煩，初非旁門之多事，片餉一日，目擊道存，若說九載三年，護自推款日程而已。所謂操則存，拾則亡，出入無時，莫知其鄉者，去道遠矣。顏子之如愚，曾子之一唯，香巖之擊竹，善財之彈指，儒、釋尚牟，&#20917;平地登仙，超凡入聖，豈非一日可成乎。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		大藥修之有易難，也知由命也由天。<span lang="EN-US"><br>
		</span>若非積行施陰德，動有草魔作障綠。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　人與天地並立為三才，何故人多夭折而天地無終窮。達者知之，必修金丹大道，與天地相畢。豈細事哉，故欲修仙道，先修人道，人道有媿，則仙道遠矣。人道者何，惟積行救人，陰德在世，如天地之覆載，一毫無私。如上帝之好生，一念不殺。所以仰無愧而俯無作，則自天祐之，吉無不利。若修大藥以求仙，其道甚易，皆由我也。儻或愧於屋漏，欺於暗室，則魔障日生，其為難也。甚矣，非固難也，是天所不容也。非天故也，是無德行以契天心也。學道者可不求其易而拾而難哉。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		三才相盜食其時，道德陰符顯聖機。<span lang="EN-US"><br>
		</span>萬化既安諸慮息，百骸俱理證無為。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《陰符經》曰：天地，萬物之盜。萬物，人之盜。人為萬物之盜。又曰：食其時，萬化安。其說已詳於《陰符講義》矣。然平叔尤有證無為之說者，蓋以生生化化、消息盈虛，疑若多事也。然大道為公，無非自然之理，人能充此以為用，則心伺太虛，萬慮自息，氣涵元始，百骸和暢，無為之道可證於太清之仙境矣。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		陰符寶字逾三百，道德靈文滿五千。<span lang="EN-US"><br>
		</span>今古上仙無限數，盡於此處達真詮。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　甚矣，大道難傳，不立文字，然而琅函玉笈金誥瓊章如武庫之森列，如總龜之備具，學道者將孰從而考訂也。惟至煩中有至簡之理，至詳中一有至要之用，得非黃帝之《陰符經》字逾三百，太上之《道德經》文滿五千，而大道玄微殆無餘蘊。今古神仙飛升金闕，遊宴玉京者，不可勝計也，無非於此二經達其真詮，得其妙用。學者不可不知其要，而求旁門於三千六百也。譬之諸子百家、傳記雜說，充棟汗牛，不知其幾也，六經之道同歸乾坤之理簡易，亦由金丹大道不出《陰符》、《道德》之二經也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		饒君聰慧過顏閔，不遇真人莫強猜。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		只為丹經無口訣，教君何處結靈胎。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　大道惟一，設教分三，自其三而推之，則千門萬戶，千經萬論，不知其紀極也。由其一而貫之，則天得以清，地得以寧，人得以生，至道不繁矣。然不知其紀極也，似難而實易。苟有聰明慧智之姿，則旁通博覽，若無餘蘊。惟至道不繁之理，雖似易而實難，縱有聰慧顏閔之材，於此亦難自悟，須遇聖師至人親傳口訣，指出天機，則一言得事，片餉成功，靈胎可結，而大道可致矣。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		了了根源方寸機，三千功滿與天齊。<span lang="EN-US"><br>
		</span>自然有鼎烹龍虎，何必擔家戀子妻。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　了了根源，機在方寸。三千行滿，功與天齊。方寸者何，此心是也。齊天者何，亦此心是也。心為天君，主宰萬象，若了了內明，一塵不染，修真奉道，行滿三千，雖天道杳冥不可測識，而對越無愧與天為徒矣，自然有鼎以烹金丹，龍蟠虎這，法象著明，其藥無涯。何必滯於塵俗，迷於恩愛，擔家戀子，困於妻孥，而與草木俱腐乎。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-size: 14.0pt; font-family: 新細明體; color: maroon">
		未鍊還丹須急鍊，鍊了須還知止足。<span lang="EN-US"><br>
		</span>若也持盈未已心，未免一朝遭殆辱。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　還丹之法，乃長生久視之道，世凡塵俗烏能造其妙耶，惟仙風道骨者方能知修鍊之法。然而藥物火侯，運用抽添，當與天地合符，不可知進而不知退，知作而不知止。故未鍊還丹急須修鍊，是呂仙謂下手速修尤太遲也。若是鍊了，便當保守，不可妄加火候。若火候失宜，則太陽流珠，其性猛烈，常欲去人，未免一朝傾失，故殆辱也。鍾離謂藥熟不須行火候，若行火侯叉傷丹也。由是觀之，不知修鍊者，是不耘苗者也。知修鍊而不知止足者，是樞苗助長也。可不饉與。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		須知死戶為生戶，莫執生門作死門。<span lang="EN-US"><br>
		</span>若會殺機明反覆，始知害裹卻生恩。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　生者，死之根。死者，生之根。恩生於害，害生於恩。此《陰符經》言也，平叔此詩無非發明其蘊。蓋金生於巳，死於子。子為水鄉，而金能生水。木生於亥，死於午。午為火地，而木又能生火。水土生於申，死於卯。卯為木位，而水又能生木。是生者死之根，死者生之根也。然而生死之根固然，而恩害之義卻異。惟金、火之造化，不可以生死論也。《龍虎上經》曰：金、火者，真藥也。丹術著明，莫大乎金、火。蓋火生於寅，死於酉，酉為金鄉，其火但能剋金，豈能生金耶。況酉為金旺之鄉，而火為就死之地，既不能剋之為害，而金反以生旺為恩。《參同契》曰：金入於猛火，色不奪精光，豈非恩生於害乎。此殺機反覆之理，非洞曉五行造化，不可知也。或者乃以生門死戶為婦人陰僻之地，恩生於害為交媾損德之術，非也，大道清靜元為，烏得穢行而可求仙乎。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		禍福由來互倚伏，還如影響相隨逐。<span lang="EN-US"><br>
		</span>會能轉此生殺機，返掌之間災變福。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　禍兮福所倚，福兮禍所伏。殆猶影響之應形聲，不可忽也。人能學道修真，則福德增崇，長生久視，為人中仙，此出死入生之妙道也。苟背道傷生，耽於聲色，則行尸行&#21408;，自速敗亡而已，其機則轉生為殺，變福為災，持反掌之易爾。由是觀之，則惠迪吉，從逆凶，惟影響，儒書、道書，其揆則一。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		修行混俗及和光，圓則圓兮方即方。<span lang="EN-US"><br>
		</span>顯晦逆從皆莫測，教人爭得見行藏。</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　大隱居塵，小隱居山，何也，塵者，市井之地，修真者居之，一念不動，純誠無雜，酒色財氣所不能入，富貴功名所不能變，玆其所以為大隱也。若夫山者，僻靜林麓之野，隱者固無異念也，逮出遇紛華，一見可欲則凡情莫遏，嗜慾如初，玆其所以為小隱也。平叔謂修行者，必混於俗，不為立異之行，和其光，同其塵，隨圓逐方，無可無不可，或顯或晦，或逆或從，如雲出無礙，人莫能測，太虛湛然，萬象無累，此其所以為得道也。若標表自暴，為驚世絕俗之舉，是行藏為人所見，非惟辦道不成，其不被害於世者幾希，故於六十四詩之終而重垂教於後學也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">紫陽真人悟真篇講義春之五竟</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">＃１原文不清，疑為『瀾』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
	<p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
