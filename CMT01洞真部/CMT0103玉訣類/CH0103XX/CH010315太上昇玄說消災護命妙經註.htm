<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		太上昇玄說消&#28798;護命妙經註</span><span lang="EN-US" style="font-size: 18.0pt; font-family: New MingLiu; color: maroon">&nbsp;&nbsp;&nbsp;&nbsp;&nbsp;
		</span></b>
		<span lang="EN-US" style="font-family: New MingLiu; color: maroon">&nbsp;</span><p>
		<span style="font-family: 新細明體; color: maroon">脩江混然子註</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon">
		經名：太上昇玄說消&#28798;護命妙經註。元道士混然子王玠（字道淵）撰。一卷。底本出處：《正統道藏》洞真部玉訣類。</span></td>
      </tr>
      <tr>
        <td width="95%" align="center" height="100%">
		<b><span style="font-size: 18.0pt; font-family: 新細明體; color: maroon">
		太上昇玄說消&#28798;護命妙經註</span></b><p><b><span lang="EN-US" style="font-size: 18.0pt; font-family: New MingLiu; color: maroon">&nbsp;&nbsp;&nbsp;&nbsp;&nbsp;
		</span></b>
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　太者，無也。上者，極也。昇，高也。玄，妙也。說，開化也。消，滅也。&#28798;，害也。護，保也。命，身也。妙，玄之又玄也。經，心也，徑也，人人共行之徑路也。天尊言：無極大道，化生天地。萬物之多，無物不有其妙，唯人得其秀而最靈。然雖靈也，人生風土不同，稟受則有殊異，是有賢愚不等。故天尊以慈憫力，開方便門，普化世人，明本來之真性，全見有之身命。以心鍊念，以情歸性，然默運天機，流精化氣，會於乾宮，充周四體，乃謂之昇玄。運符火以鍊神，嚥金液以鍊形，形強神清，諸邪不入，百病不生，長生久視，超塵出劫，乃謂之消&#28798;護命。若有能受持此道，運行一身，與聖仙並駕，與天地同軀，是為妙經也。《道德經》謂：善人，不善人之師，不善人，善人之資，故無棄人。所以眾生雖是有食愛之心，其中皆有善智之性。天尊說此經，開化妙理，以喻後之來者。流通讀誦，究竟大道之由，悟之者，愚可以智，濁可以清，超凡入聖，自然消&#28798;、滅罪、保命，乃得延年，豈不是妙經也哉。頌曰：無極玄元始，巍巍靈寶尊，昇玄弘教化，顯道說經文。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: maroon">爾時元始天尊在七寶林中五明宮內，</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　爾時者，昔混沌之時也。元始者，祖氣也。天尊者，一靈至貴，天上地下，唯此獨尊也。七寶林者，心也，神也。五明官者，黃庭也。以世法釋，當龍漢之初，八角垂芒，一點祖劫之氣，化正氣萬道，浮滿空中，結成聖體，一神含妙萬有，乃強名曰元始天尊也。當說之時，在始青天七寶林中五明宮內也。以道用言，人人之生，皆有元始天尊。此言一點真陽之氣，居於生門密戶，中間空懸一竅，乃曰天心，性亦寓焉，為萬神朝會之祖，是謂元始天尊者也。凡遇一陽初動，當轉經之時，則神下墜玄關，鼓巽風吹發離宮三昧之火，追二氣於黃道，會三性於元宮，混融成丹。所以鍊性，如金之堅，全藉火力以鍛鍊。火以七言，土以五言，是以在七寶林中五明宮內者也。此即《度人經》所謂：元始懸一寶珠，大如黍米，在空玄之中，去地五丈，登引天真之道也。頌曰：元始先天地，無為浩劫宗，一心抱眾體，真下翫真空。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: maroon">與無極聖眾俱，放無極光明，照無極世界。</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　此承上言，一神正位，萬神朝宗。以世法言，當天尊說經之時，則諸天諸地、三界十方、無極聖眾，一時同會於七寶林中五明宮內，咸聽說經之妙，是時放無極光明，照無極世界也。以道用言，凡作丹之時，以天罡之斡運，逆回斗柄之機，則通身萬神萬氣同會於心，薰蒸片餉，即得神清氣爽，心廣體胖，靈含空妙，萬竅光明，是照無極世界也。此即與《度人經》所言：上聖高尊、妙行真人、無鞅數眾，浮空而來，俱入寶珠之內。既入珠口，不知所在。法事粗悉，諸天復位。倏欻之間，寂無遺響是也。頌曰：一黍藏天地，諸真集聖軀，慧光生恍惚，遍界照虛無。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: maroon">
		觀無極眾生，受無極苦惱，宛轉世間，輪迴生死，漂浪愛河，流吹慾海，沉滯聲色，迷惑有無。</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　觀者，洞觀也。無極者，言天下人物之多，生生不盡之意也。眾生者，下愚貪愛之人也，及其一切含靈之物，皆是眾生。此一節以下，天尊居靜極之中，以智慧目，洞觀大</span><span lang="EN-US" style="font-family: New MingLiu; color: maroon; background-color:#00FF00">#1
		</span><span style="font-family: 新細明體; color: maroon">
		之內，劫濁之間，有等貪夫俗子下愚之人，不畏天命，不惜生身，紛紛貪愛，形雖人身，心如禽獸也。奈何此等眾生，不識人倫，不懼國法，心為形役，逐利迷情，舍死貪求，了無厭足，造成種種之愆，作下無遮罪業。一旦自招殃咎，天&#28798;罪己，小則自陷一身，大則禍連骨肉，是以受無極苦惱，宛轉世間，輪迴生死於六道之中，永無出期。漂浪於愛河，流浪於慾海之地，汨沒沉淪，無有休息。天尊憐憫眾生之苦，深可痛哉，故以此等由，開化世人，早悟回頭。殊不知造惡者必有惡報，如影隨形，竟不尋思，至此唯務縱念所為，況滯於聲色，耳中聽，眼中見，紛紜馳逐於外，自身精神耗散，化為異類而不復，猶自不醒，迷惑有無而終不改也。頌曰：眾生心自昧，造業受輪沉，愛滯於聲色，何如獸與禽。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: maroon">
		無空有空，無色有色，無無有無，有有無有，終始暗昧，不能自明，畢竟迷惑。</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　此一節承上言，眾生迷惑有無，不自醒悟，於此故言大道之始，本無形、無情、無名，因氣化生物，一分為二，遂有形、有情、有名。眾生所以不得真道者，執著幻形為有，昧了本來之性。道本不空，執著為空。道本無色，執著有色。道本無形，執著有形。道虛真有，執著無有，以此為有。妄心不信真道，不知其來，不知其去，是以終始暗昧，不能自明，畢竟迷惑，故造惡作非，遭於濁辱，受報無休，永失真道也。頌曰：大道本無色，真空非是空。若人明得透，顯出舊家風。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: maroon">
		天尊告曰：爾等眾生，從不有中有，不無中無，不色中色，不空中空。非有為有，非無為無，非色為色，非空為空。空即是空，空無定空；色即是色，色無定色。即色是空，即空是色。</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　空者，道虛無體也。色者，一切有形之物也。此一節以下，天尊慈憫世人不悟真道，於此丁寧反覆告戒，形容道之體用，教人如此悟見大道至虛無體，因不虛立，故生形以立道。形為道之室，道為形之用，是以有其形必有其神，必有其道。人之元神本是虛靈，因形所梏，障礙不靈。譬如空中有日，千江同色，水清月明，水濁月昏。月不離水，水不離月，形不離神，神不離形。形有敗壞，神無生滅。人生不過假此幻形以成於道。何故眾生如此之愚，執此幻形，被他所使，棄其本，逐其末，終不悟性命之理。天尊故言：爾等眾生，可以諦聽吾說，從不有中有者，此言形非長有，不可認形為有。不無中無，此言人性虛靈，&#20120;古&#20120;今，不生不滅，不可以性為無也。不色中色者，此言大道清虛，本無其色，不貪迷其色也。不空中空者，此言人神含妙，主宰萬機，本無其空，不可固執為空也。非有為有者，此言人初生為赤子之時，本來素儉非有，今日不可貪生厚利，為我之有也。非無為無者，此言人物之生，一身一竅，一物一太極，造化妙理，無不在人一身，不可棄我之有而為無者也。非色為色者，此言大道沖虛，無物不貫，天地神明，無處不存，本無形色之可睹，不可執其非色而為色者也。非空為空者，此言成道之人，變化自在，劫劫長存，本來非空而實有，不可執著為虛無而笑之為空也。空即是空，空無定空者，此言大道無形，變化莫測，生天生地生人物，豈有定空之理。至如青天白日，一時風雲雷雨變化，頃刻遍滿大千世界是也。如人性靜之時，乃太空也，一時發其喜怒，神機不測，亦復如是。豈不是空無定空者也？色即是色，色無定色者，人以眼觀色，眼即色也，若能覺之，得色觀色，迴光返照，了徹心空，色皆無也。且夫天地之間，陰陽化生萬物，隨氣成質，隨質變色。有情而變無情，貞女化為石山，蚯化百合之類；無情而變有情，丹楓化羽人，腐草化為螢之類。萬物皆化，輪迴無期，豈不是色無定色者也？是以即色是空，即空是色。豈不聞《金剛經》云：無我相、人相、眾生相、壽者相。凡有所相，即是虛妄。若是諸相非相，即見如來。斯言至矣。學人於此玩味，其庶幾乎！頌曰：道妙非空法，人迷幻色心，有無都放下，陸地盡平沉。喝！會得麼？行到水窮山盡處，鳥啼花笑一般春。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-family: 新細明體; color: maroon">
		若能知空不空，知色不色，名為照了，始達妙音。識無空法，洞觀無礙。入眾妙門，自然解悟。離諸疑網，不著空見。</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　此一節承上文而言，為化眾生。其有能悟之者，不墮頑空，不著邪見，唯存一心，湛然常寂，了了真空，無所不知，無所不透，道在我而不在於彼。若領悟至此地位，方信知空不空，知色不色，是以名為照了，始達妙音。識無空法，洞觀自在，此心通於他心，無物不盡其性。穿山透石，無有隔礙，於我慧性生明，廣照無際。所以入眾妙門，自然解悟，頭頭是道，物物同真。一切疑網，盡行掀翻，獨露本來，不著空見也。頌曰：空空本不空，色色即非色。直下悟玄機，知白守其黑。</span></p>
		<p align="left" style="line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">清靜六根，斷除邪障。</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　清靜者，虛心實腹也。六根者，眼耳鼻舌身意也。斷，絕也。除，去也。邪障，一切塵勞色慾也。此承上言不著空見之意，於此教人清靜其六根，絕去其邪障，內不出，外不入，自然神清氣靜，六根安寧，邪障斷除矣。頌曰：了徹一心，通天徹地。陽盛陰消，邪魔退位。</span></p>
		<p align="left" style="line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">
		我即為爾說是妙經，名曰《護命》，濟度眾生，傳教世間，流通讀誦。</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　我者，天尊自稱也。爾者，言悟道之人也。說，開化也。妙，玄也。經，心也，猶路也，人人共行之路也。濟者，接引之意也。度者，超彼岸也。此一節，天尊故言世人若能悟道明徹，不被形縛，不著邪障所&#32538;，透得向上機關，至此田地，方纔可與爾言說大道之宗，轉經之妙。這誦經之者，可以通神。悟之者，可以養命。得之者，可以長年。是名曰《護命》。濟度眾生，傳教世間，使人人流通讀誦，願得箇箇早悟圓成，豈不稱天尊之心哉。頌曰：箇箇身同道，人人心是經，精凝神氣固，護命保長生。</span></p>
		<p align="left" style="line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">
		即有飛天神王、破邪金剛、護法靈童，救苦真人、金精猛獸，各百億萬眾，俱侍衛是經。</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此章以世法言，凡好道持謂是經之人，當依經說，有如是神童猛獸侍衛誦經者身。以道用言，飛天神王者，意轉靈寶昇玄之道也。破邪金剛者，武鍊也。護法靈童者，文烹也救苦真人者，退魔也，復其天心也。金精猛獸者，五色獅子也。總而言之，凡行靈寶之時，則當轉護命之經。命吾黃意入東海，鞭起&#28659;龍駕火輿，上昇玄谷之宮，乃曰飛天神王。倒流黃河之水，作他崑崙蕩氛之霖，乃曰破邪金剛。從西山跨白虎以歸家，乃曰護法靈童。戰退強魔，元神復位，乃曰救苦真人。身坐空玄五色獅子之上，凜然肅正其威儀，乃曰金精猛獸。通身萬神萬氣悉歸一心，乃曰各百億萬眾俱侍衛是經也。學人能悟此妙，內有默運綿綿如是之功，外則自有十天善神長擁護其人。斯經玄妙，不可思議功德也哉。頌曰：一點無多子，超凡入聖基，道高魔自伏，神妙顯威儀。</span></p>
		<p align="left" style="line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">隨所供養，捍厄扶衰，度一切眾生，離諸染著。</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此言有道誦經之人，隨身所至，自有一神明擁護供養，外則攝伏&#32675;魔，內則通真顯聖。一切含靈，皆沾道廕，有情無情，咸登彼岸。所以捍其厄而扶其衰，度一切眾生，離諸染著也。頌曰：道妙無窮，神化莫測，救度眾生，扶衰捍厄。</span></p>
		<p align="left" style="line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">
		爾時天尊即說偈曰：視不見我，聽不得聞，離種種邊，名為妙道。</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此天尊說經已畢，不敢自讚，故尊稱爾時天尊，即說偈言，形容大道之妙，總結此經一篇之玄。此四句偈，為學人喫緊處。老子所謂視之不見名曰夷，聽之不聞名曰希，搏之不得名曰微。所以道在天地，天地不知，道在萬物，萬物不知。澄之不清，撓之不濁。動中不動，靜中不靜。妙體至虛，靈應萬有，不可得而形容也。可以離形棄智，即此用。不見中親見，見中不見，不聞中親聞，聞中不聞。默識心通，神領意會，到此之間，自離種種諸相，方名為妙道也。豈不為學人希有之功者乎？頌曰：大象無形，大音希聲，虛空粉碎，神昇太清。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">太上昇玄說消&#28798;護命妙經註竟</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: New MingLiu; color: maroon">#1
		</span><span style="font-family: 新細明體; color: maroon">『大』字下疑脫一『千』字。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>