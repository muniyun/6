<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 24.0pt; font-family: 新細明體; color: purple">
		紫陽真人悟真篇註疏</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<font color="#800000"><span style="font-family: 新細明體">
		經名：紫陽真人悟真篇註疏。八卷，北宋張伯端撰，南宋翁葆光注，元戴起宗疏。底本出處：《正統道藏》洞真部玉訣類。</span></font></td>
      </tr>
      <tr>
        <td width="95%" align="center" height="100%">
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		紫陽真人悟真篇註疏卷之四</span></b><span lang="EN-US" style="font-family: New MingLiu; color: maroon"><br>
		</span><span style="font-size: 9.0pt; font-family: 新細明體; color: maroon">
		象川無名子翁葆光註武夷陳達靈傳集慶空玄子戴起宗疏</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 18.0pt; font-family: 新細明體; color: maroon">絕句</span></b><span style="font-size: 9.0pt; font-family: 新細明體; color: maroon">六十四首以按六十四卦</span><span lang="EN-US" style="font-size: 9.0pt; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		赫赫金丹一日成，古仙實語信堪聽。</span><span lang="EN-US" style="font-size: 14.0pt; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		若言九載三年者，總是推延擬日程。</span><span lang="EN-US" style="font-size: 14.0pt; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：金丹大藥，下工不逾半時辰，立得吞餌。此言一日者，皆聖人促一年氣候於一月之中，又促一月氣侯於一日之中，又促一日氣候於一時之中。通而言之，謂之一日成仙也。故仙翁曰：以時易日法神功是也。金丹入口，立躋聖地，明驗如之速，豈三年九載，遷延歲月，以擬日程乎。古仙張果老詩曰：赫赫金丹一日成，黃芽不離水銀坑。功成雖未三週變，開爐已覺放光明。即此道也。上陽子曰：鍊丹之法，要知他家活子時也。非天下之至妙，孰能與於此哉。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		日月三旬一遇逢，以時易日法神功。</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		守城野戰知凶吉，增得靈砂滿鼎紅。</span></b><span lang="EN-US" style="font-family: 新細明體; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：太陽太陰，一月一次相交，人知而則之，移一月為一日，移日聖為一時。守城則沐浴罷功，野戰則龍虎交鬥。神功者，進水之度也。苟或陰陽錯亂，日月乖戾，外火雖動而行，內符閑靜而不應。有道之士，進退水火知吉凶，旋斗歷箕時合天度，自然靈胎密運，神鼎增輝矣。<span lang="EN-US"><br>
		</span>
		　　疏曰：以時易日者，時中自有子午，其陰陽始終，皆與天地日月同度。箕斗之纏在艮寅之位，陽火在子，火丑未暢，束北艮鄉，去寅不遠。太陰魄藏亦在艮鄉，箕斗之宿，又為火長生之位，皆與同度。《參同契》云：始於東北箕斗之鄉是也旋而右轉，為三日，月生於震庚。旋而左轉，為正月，火生於寅月，卦為泰。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		月纔天際半輪明，早有龍吟虎嘯聲。<span lang="EN-US"><br>
		</span>便好用工修二八，一時辰內管丹成。<span lang="EN-US"><br>
		<br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：月之半輪者，一八之數也。仙翁指龍虎，皆一八之數，合而成二八也。此時水源至清，有氣而無質者也。一年之中止有一日，一日之中止有一時，一時之中分為六侯。下工不出兩候，立得金丹一粒服餌，餘四候別有妙用。此皆天機，不書竹帛，口傳心授。仙翁亦不敢成文漏露，但寓意於篇詩中，混而言之日．．一時辰內管丹成。葉文叔不明此理，不得斯衛，卻言藥成於一時，非止用一時，茫然不知指歸，私意妄揣，誠可笑也。若言非用一辰，又得轉旋日程也，奚為至簡至易耶。玄哉妙哉，斯道非人問世上可得而聞也。饉按：大丹火既，日伏睹。聖工&#65344;人始於下手工夫之際，造鉛之初，盜混元一大周天之氣，奪三萬六千之正數，聚於乾坤之鼎，會於生殺之舍，奪盡天地之數，奪盡日月之數，奪盡龍虎之數，奪盡生成之數，奪盡陰陽之數，奪盡五行之數。擒於一時辰內，制造金丹一粒，其大如黍，其重一斤，至靈至貴，至聖至神，至簡至易，為天地之精，作一身之主宰，可謂賊天、賊地、賊陰、賊陽，宇宙在乎手，萬化在乎身。成至真仙，子賓于上帝。故我仙黃日．．一時辰內管丹成，豈妄語哉，此其證也。<span lang="EN-US"><br>
		</span>
		　　疏曰：半輪者，一八也。上弦之八金，陽也。下弦之八水，陰也。合二八於一時，立得金丹一粒。此神仙之親傳天地之玄機，非俗士可以妄猜。世之用一時者，或遁德合，或遁戊己，或遁癸，或取月建，或用將，或取天呈所指，或取冬至，或取陽興，或取癸降，或以意到中官，或取鑽簇七政，或取五行都聚，或取五行生旺墓，或取甲庚丙壬，或取三日四時，或用活子時，或用本生時，或陝倒生，或用日月之正中，或用日月相望，或用日月合壁，或用心腎交媾時，或&#65287;取亥子人問，或取地氣三元，或取上下二弦，或取東星成室，或日月宿直，或取七元建時。皆云始於一時交媾，從此用功。世人行之未有神仙者，蓋不知一時管丹成，丹之成不出於一時之內，立得服餌，又何在推延日程耶。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		先把乾坤為鼎器，後搏烏兔藥來烹。<span lang="EN-US"><br>
		</span>既驅二物歸黃道，爭得金丹不解生。<span lang="EN-US"><br>
		<br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：日月本是乾坤精，故聖人以乾坤喻為鼎器，日月喻為藥也。乾坤即真龍真、虎也，藥物即龍虎之弦氣也。魏真人曰：鼎鼎元無鼎，藥藥元無藥。聖人假託名立象，借喻如此，其要只此真龍真虎初弦二氣，交媾凝鍊，真一之精，結於北海中官之內。既驅二物歸黃道，爭得金丹不解生。黃道即中官，金丹凝結生成之處也。<span lang="EN-US"><br>
		</span>
		　　疏曰：仙經此云以乾坤為鼎器，坎離為藥物。乾坤、坎離、鼎器、藥物一類，向無形無名，只以乾坤真龍虎，此金丹外龍虎也。彭真人所註《參同契》，坎戊月精，象水中生金虎。離己日光，象火中生木龍。此金丹內龍虎也。名曰體異，皆借喻也。二物若龍歸黃道，自然交媾成丹，蠻強分何者，為龍虎之定體，但息不能知黃道媒合爾。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		離坎若還無戊己，雖含四象不成丹。<span lang="EN-US"><br>
		</span>只綠彼此懷真土，遂使金丹有往還。<span lang="EN-US"><br>
		<br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：《參同契》曰：離己日光，坎戊月精。故離之己，象龍之弦氣也。坎之戊，象虎之弦氣也。未戊與己，是真土之一體，分居龍虎二體之中，故日彼此懷真土也。龍虎苟無土，安能合併四象，會於土而成丹也哉。只緣彼此各有土氣，二土乃合併而成刀圭。是以龍虎交，則戊己合也。戊己合為一體，則四象合而成丹也，所以金丹有返還者也。呂真人云：二物會時，為道本五行全處，得丹名者此也。<span lang="EN-US"><br>
		</span>
		　　疏曰：離陽也，己陰也。火以地二生，天七成，中含五土。火內暗外明，離卦中虛，皆陽含陰也。坎陰戊陽也，水以天一生，地六成，中含五土。水外暗內明，坎卦中實，皆陰含陽也。坎中有金，離中有木，為四象。坎中流戊，離中就己，各懷真土。四象合，則戊己陰陽二土會而為一，則五行全矣。返本還源，七返九還，金丹即成。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		日居離位反為女，坎配蟾宮卻是男。<span lang="EN-US"><br>
		</span>不會箇中顛倒意，休將管見事高談。<span lang="EN-US"><br>
		<br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：日中烏屬陰，故為離女。月中兔屬陽，故為坎男。苟不知顛倒之妙，徒自高談，亦猶以管窺天者也。<span lang="EN-US"><br>
		</span>
		　　疏曰：顛倒者，不以陰為陽，是為陰中取陽。不以陽為陰，是以陽中取陰。陰為陰，陽為陽，順行者，世之常道也。陰取陽，陽取陰，逆行者，仙之盜機也。五行顛倒，陰陽互用，世罕知之，故日五行逆兮，丹體常靈常存。又日皆因兄產母，此之謂也。天下之兔皆牝，惟月中兔皆牡，兔望月成孕，故知月兔屬陽。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		震龍汞出自離鄉，兌虎金生在北方。</span><span lang="EN-US" style="font-size: 14.0pt; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		二物總因兒產母，五行全要入中央。</span><span lang="EN-US" style="font-size: 14.0pt; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：汞為震龍，屬木。木生火，木為火母，火為木子，此常道之順也。及乎朱砂屬火，火為離，汞自砂中出，卻是火返能生木，故日兒產母也。太白真人歌曰：五行顛倒衛，龍從火裹出是也。仙翁所以言汞生離，不言砂中汞生者，蓋砂中汞謂之真汞，又日火中汞。故取其真汞而言之，是以言汞而不言砂也。鉛為兌虎，屬金。金生水，金為水母，水為金子，此常道之順也。及乎黑鉛屬水，水為坎，銀自鉛中生，卻是水返能生金，故日兒產母也。太白真人歌曰：五行不順行，虎向水中生是也。仙翁所以言鉛生在坎，不言銀生者，蓋鉛中銀謂之真鉛，又日水之鉛。故取其真鉛而言之，是以言鉛而不言銀也。二物互相生產而成四象，會合中央而成五行。五行合，則金丹結也。故日五行全要入中央。中央，即中官太極也。後人以心腎氣液為龍虎、鉛汞，言虎是腎之氣，而腎屬水為虎，向水中生。言龍是心之液，而心屬火為龍，從火裹出。此言有同兒戲爾，欲成大藥，豈可戾乎。<span lang="EN-US"><br>
		</span>
		　　疏曰：或問予曰：養命者，皆以心腎為龍虎，鉛汞氣液為水火，冀其升降交媾，以結聖胎。至於施肩吾所編《鍾呂傳道集》亦云：腎中生氣，氣中真一之水。心中生液，液中正陽之氣。內丹藥村出於心腎配合交娠，日得黍米名個金丹大藥。今《悟真篇序》乃云：分心腎為坎離，欲望結成還丹，一不亦遠乎。無名子於取坎離之詩註云：以心腎為坎離，則天地遠矣。此詩之註又云：以心腎氣液為龍虎鉛汞，有同兄戲。然則心腎氣液非金丹大藥乎，予應之曰：正陽云：心腎即非為水火，不知水火是何物。石杏林云：氣產元非腎，神居不在心。道光云：握固休推心腎。陳泥丸云：心腎元來非坎離。今《傳道集》以心腎氣液傳子母，行夫婦，為鉛汞龍虎坎離，蓋借人身心傳氣液，以曲譬陰陽，明其妙用耳。昧者不得真傳，遂一為實言，大道遠矣。何不參究《傳道集》中有，云：體用不出於陰陽，造化皆因於交媾。至哉其言乎。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		嚥津納氣是人行，有物方能萬物生。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		鼎內若無真種子，猶將水火煮空鐺。</span><span lang="EN-US" style="font-size: 14.0pt; font-family: New MingLiu; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：世人所謂嚥津納氣者，皆後天地生，至陰之物也，非真服氣也。夫真服氣者，先伏而後服氣也。經曰：伏氣不復氣，不服順服氣。服氣不長生，長生須伏氣是也。夫真一之氣，混於杳冥恍惚之中，難求難見，聖人以法伏之，故得杳冥中有精，恍惚中有物，變化燬鍊成丹，服歸丹田之中，則萬物化生也。故日有物方能萬物生也，以其有真種子故也。若無真種子，萬般作用，勞而無功，空鐺水火，望作何為。所為真種子，即真鉛也。<span lang="EN-US"><br>
		</span>
		　　疏曰：運金液入腦，自上將入丹田，亦是嚥津也。運外陰陽真氣，亦是納氣也。非以嚥津納氣為非，特以無真種子，則徒勞無功。若無真種，則嚥者嚥純陰之精，納者納後天之氣。內無後天之母氣，則天地陰場、之真氣，不與一身之子氣相戀合而凝結矣。伏者，如貓捕鼠，制而伏之，不敢動也。服者，如魚吞水，入者即出，不能存也。又日伏者，伏天地之氣，結而成丹也。服天地之氣，結而成丹，吞入丹田，而後陰符陽火，天地皆歸以育金液還丹，而成聖胎也。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span lang="EN-US" style="font-family: 標楷體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		華嶽巖前雄虎嘯，扶桑海底牝龍吟。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		黃婆日解相媒合，遣作夫妻共一心。</span></b><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：華嶽者，西山月出之處，以象虎也。雄虎，乃虎之弦氣也，陰中之陽，故號於雄虎也。扶桑者，束方日出之處，以象龍也。牝龍，乃龍之弦氣也，陽中之陰，故號於牝龍也。二物問隔，在束在西。媒者，黃婆使之交合，結為夫婦，以產玄珠黃芽也。<span lang="EN-US"><br>
		</span>
		　　疏曰：《參同契》龍呼虎吸、龍夫虎妻，以二物之本體相剋，而為雌雄。《悟真篇》雄虎牝龍，以二物之陰陽相交，而為雌雄。是以龍虎互為雌雄，不可以一言論也。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		調和鉛汞要成丹，大小無傷兩國全。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		若問真鉛何物是，蟾光終日照西川。</span><span lang="EN-US" style="font-size: 14.0pt; font-family: New MingLiu; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：驅龍則火汞飛揚，駕虎則水鉛閃鍊，綑縊造化一粒黍米，先天氣成，何傷之有，故日大小無傷兩國全也。夫龍大虎小，陽尊陰卑之義也。金丹因上下兩弦金水溶成，名日真鉛。蟾光者，金水之精，屬陰也。經曰：照者，與日交光之旨，象陰陽交合之義。西者，金方也。川者，水也。聖人於八月十五日，合金水二氣，結成金。液之精者此也。月上弦屬水，下弦屬金，故仙翁以西若金之方，以川為水之體。然月．未嘗能終日照，惟下弦之月，日初出現，來畔金之光，於南方丙上，至日午時，沒於西方庚。上弦之月，日午時現西畔半輪，水之光出於東方甲上，至日沒時，升到南方丁上。兩箇半輪月，合為金水圓圖之光，共成終日之照。喻如龍虎合兩孩之氣而生丹也。故日若問真鉛何物是，蟾光終日照西川也。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　疏曰：上下二弦月與日相照於晝，取其金水之至清也。望日月與日相望於夜，取其金水之至旺也，清者有氣而無質也，旺者無質而有質也。清時二八互為陰顯，旺時二八全為一體，則而象之，金丹立成。上經云上弦金半斤，今日上弦屬水。上經云下弦水半斤，今日下弦屬金。是知上弦金半斤，無月之日者一半。上弦屬水，言月之黑者一半。白者金，黑者水，故互言之，以顯二弦金水各半斤，而成二八之妙。下弦亦然，或者不其妙，則疑之矣。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		竹破須將竹補宜，覆雞當以卵為之。<span lang="EN-US"><br>
		</span>萬般非類徒為巧，爭似真鉛合聖機。<span lang="EN-US"><br>
		<br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：竹器破矣，用金木之類補之可乎。此叉以竹補之，然後器用完也。雛將覆矣，土石之物抱之可乎。此叉以卵覆之，．然後穀音生焉。陶真人曰：竹斷須竹續，木破須木補。屋破用瓦蓋，人衰以類生。修真者若非同類，功用徒勞。《參同契》曰：同類易施功，非類難為巧。欲作服食仙，當以同類者。蓋人察天地之秀氣以有生，真鉛是天地之母氣，託同類之物，孕而育之。故真鉛為母氣，我真氣為子氣，豈非同類之至妙者乎。是以合至聖之深機，自然之大道也。<span lang="EN-US"><br>
		</span>
		　　疏曰：陶真人名植，有別錄三品至藥秘傳於世。唐敬宗朝，寶曆元年八月十五日，浙束明州鄞縣四明山大梅峰梅福仙人臺上，白日上升，具有碑記在臺下。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		藥逢氣類方成象，道在虛無合自然。<span lang="EN-US"><br>
		</span>一粒靈丹吞入腹，始知我命不由天。<span lang="EN-US"><br>
		<br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：有物混成，先天地生，聖人故強名之曰道，強名之日混元真一之氣。視之不見，聽之不聞，搏之不得，聖人以同類二八初弦之氣，感而遂通，降靈象空玄之中，一粒如黍，餌在腹中，立乾己汞，化為純陽之軀，與天地同久。朝元子曰：死生盡道由天地性命，元來屬汞鉛，此非我命在我不在天乎。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		西山白虎正猖狂，束海青龍不可當。<span lang="EN-US"><br>
		</span>兩手捉來令死鬥，化成一片紫金霜。</span><span lang="EN-US" style="font-size: 14.0pt; font-family: New MingLiu; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：此言外象也，釋在前律詩：五行全處龍虎蟠註內。紫金霜，即金丹也。海蟾翁曰：左手捉住青龍頭，右手拽住白虎尾。一時將來一口吞，思量此物是甘美。算來只是水中金，妙達玄機真要理。此其證也。或有未聞至道者，以意亂猜，以兩手作兩獸解‘，可笑也哉，遠之遠矣。</span><span lang="EN-US" style="font-family: 標楷體; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		安爐立鼎法乾坤，緞鍊精華制魄魂。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		聚散綑組成變化，敢將玄妙等閑論。</span><span lang="EN-US" style="font-size: 14.0pt; font-family: New MingLiu; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：積諸陽氣為天，在上而不潤下。積諸陰氣為地，在下而不炎上。即天地不交也。不交，焉能造化而生萬物也哉。蓋天雖為至陽之物，而有一陰之氣在其中，故能降地。地雖是至陰之物，而有一陽之氣在其中，故能升天。二氣綑縊，萬物化醇，此以二氣交合而成變化。金丹之道，安爐立鼎，煖鍊精華，以制魂魄，莫不取法於天地子母。歌曰：精交無用藥，氣合無言語。金丹以氣與類，結而成之，故日藥逢氣類方成象也。始自無中生有，復自有中生無。無形而能變化，是以變化無窮，此乃天機，安敢饒舌。<span lang="EN-US"><br>
		</span>
		　　疏曰：始自無中生有，此言外藥，憑虛無真一之氣，無質生質。非是有中生有，以有質之物而為之也。復自有中化無，此言內藥因外藥成象，吞入五內，點化四肢百骸之有形而為氣也。無形而能變化，此言內外既成，化氣成神，抱元九載，神而無形，變化不測。人能知無中有至道，則可漸次而化矣。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		俗謂常言合至道，宜向其中細尋討。</span><span lang="EN-US" style="font-size: 14.0pt; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		能於日用顛倒求，大地塵沙盡成寶。</span><span lang="EN-US" style="font-size: 14.0pt; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><font face="新細明體"><span style="color: maroon">註曰：真鉛真汞，不為日用之問，顛倒修之，大地塵沙盡成寶。古歌曰：朝朝只在君家舍，日日隨君君不知。</span></font><span lang="EN-US" style="font-family: 標楷體; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		異名同出少人知，兩者玄玄是要機。</span><span lang="EN-US" style="font-size: 14.0pt; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		保命全形明損益，紫金丹藥最靈奇。</span><span lang="EN-US" style="font-size: 14.0pt; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註日．；太上曰：無名，天地之始。有名，萬物之母。又曰：此兩者同出而異名。方其無也，真一之氣不可見也，故為天地之始。及其有也，真一之氣化而為黍，現於空玄之中，故為萬物之母。在天日離為汞，在地日坎為鉛。其本則同，其出則異。同謂之玄玄之又玄。修真之功，執此二者玄機，以明損益，以治修身，則形可全而命可保也。所謂二者，陰陽二氣而已。所謂損者，五行順兮，常道有生有滅是也。吁，純陽紫金之丹，立為天地之始，出為萬物之母。其日紫金丹藥最靈奇，當知仙翁歎莫不盡之深意也。<span lang="EN-US"><br>
		</span>　　</span><font face="新細明體"><span style="color: maroon">疏曰：在天日離為汞，火炎上為離。本乎天者親上，木中生火為鉛。天陽而含陰，肅肅之陰降自天。在地日坎為銀，水潤下為坎。本乎地者親下，水中生金為鉛。地陰而含陽，赫赫之陽升自地。夫天地奠位，日月成象，皆是水陰火陽二氣所變。火炎而輕清，外明內暗。水潤下而重濁，內明外暗。天地日月既有形矣，而後五行又各成形於天地之問。金擊之有火，溶之成水。木鑽之有火，絞之成水。土以火生，以水潤金。木者，非火之交也。金木土之中，水火二氣無所不在。水火不能自生人、自殺人。至於金木土不能自殺人，叉待人用之，而後能此。五行之水火，又得其氣之全者也。天地萬物，皆不出乎五行，五行又不離於陰陽，陰陽同出於太極，此出同而名異也。其本則同者，玄牝之根，同出於真一之太極。其出則異者，真一之氣各分，為陰陽之玄牝，此本同而出異也。玄牝兩者同出於太極混一之氣，既成形矣，稟性得其純，分居得其所，顛倒修之，紫金丹藥可以成矣。</span></font><span lang="EN-US" style="font-family: 標楷體; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		黑中有白曰丹母，雄裹藏雌是聖胎。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		太一在爐宜慎守，三田寶聚應三台。</span><span lang="EN-US" style="font-size: 14.0pt; font-family: New MingLiu; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：鉛中取銀，是為丹母。朱裹抽汞，乃為聖胎。二物能感化真一之氣，結在太一爐中。惟在精調火候，恬守規模，不使分毫差惑，方得三性會合，結成丹寶，上應三台。太一者，真一之氣也，故日太一含真氣也。<span lang="EN-US"><br>
		</span>
		　　疏曰：鉛中取銀，朱裹抽汞，皆是假借外物，以寓陰陽互用之理。世人不知，妄以修鍊服餌，妄以箋註迷作，誤人多矣。無名子於金鼎欲留朱裹汞，赤龍黑虎合束西二詩註文，皆言亦猶鉛中銀、朱裹汞。猶者，譬如也。參三詩而深究之，乃知二物之妙，果能感化真一之氣，豈几鉛、几汞之所能為哉。</span><span lang="EN-US" style="font-family: 標楷體; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		偃月爐中玉藥生，朱砂鼎內水銀平。</span><span lang="EN-US" style="font-size: 14.0pt; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		只因火力調和候，種得黃芽漸長成。</span><span lang="EN-US" style="font-size: 14.0pt; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：偃月爐者，陰爐也。中有玉藥之陽氣，虎之弦氣也。朱砂鼎者，陽鼎也。中有水銀之陰氣，即龍之弦氣也。金丹只因此二弦之火，調停和合之力，種得真一之芽，長在黃家結黍珠也。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		未鍊還丹莫隱山，山中內外盡非鉛。</span><span lang="EN-US" style="font-size: 14.0pt; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		此般至寶家家有，自是時人識不全。</span><span lang="EN-US" style="font-size: 14.0pt; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：龍不在束淇，虎不在西山。家家自有，逆而修之，還丹可冀。縱識朱砂及黑鉛，不知火候也如閑。大都全藉修持力，毫髮差殊不作丹。註曰：金丹造化，全藉丁公。毫髮差殊，失之千里。是以聖人傳藥不傳火，須共神仙子細論。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　疏曰：朱砂黑鉛，非有質之物，真龍真虎是也。識此而不識火侯，亦不成丹。道光詞云：三人同志慎忘危，進火工夫子細。陳泥丸詩云：若無同志相規覓，時恐爐中火候非。是以修持多賴真友，若使毫釐有差，丹不可成。鈴遇真師，方明大道。心傳火侯，不載文字。淵乎玄機，上天所視。風生有綠，知之速修。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span lang="EN-US" style="font-family: 標楷體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		四象會時玄體就，五方行處紫光明。<span lang="EN-US"><br>
		</span>脫胎入口通神聖，無限神龍盡失驚。<span lang="EN-US"><br>
		<br>
　</span></span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：龍虎交娠，則四象會而五方行矣。四象五方會合，則真一之體結如黍珠，紫色光明矣。密運于時，奪歸入口，通聖遠神，無限神龍，孰不驚愕而欽仰也哉。<span lang="EN-US"><br>
		<br>
　</span></span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		始於有作人爭覓，及至無為眾始知。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		但見無為為道體，不知有作是根基。</span><span lang="EN-US" style="font-size: 14.0pt; font-family: New MingLiu; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：世有學釋氏性道，執此一切有為皆是妄者，以其語毀老氏命道。此乃知其一不知其二，窺其門牆而未升堂入室者也。烏知修命之道，始於有作，鍊丹以化形，中則有為，鍊形以化氣，終則無為自在。面壁九年，抱一以空其心，以見其性，性即神也。神性一體，變現無方，九載功畢，氣自成神，神自合道。故形與神俱妙而不測，神與道合而無形。形既無已，可得謂之有為有作而為幻化乎。安知性非命，命非性耶。強而分之日性、日命二混而一之，未始有以異也。故自有作以至於無作，有為以至於無為，有形以至於無形也。斯道至大，非中下根氣所能知。故仙翁作詩以示後學，勿但見無為為要妙，而不知有為為有作，實無為為無作之根基也。別本註曰：始於有作人爭覓者，於一陽來復之時，取兩弦金水之氣，人須有知覺者，雖鬼神莫能知，著龜莫能測也。及乎金丹成就，變化無窮，則眾人不得而知也。人但見無為之為要妙，又豈知探取陰陽，凝結鉛汞，實在於起首下手之立根基而有作也哉。<span lang="EN-US"><br>
		</span>
		　　疏曰：有為無為，分性命二宗。先須循序各備，自始而中，自中而終。結丹一時，懷胎十月，抱一九載，方能混而一之為無形之妙，方能至於命非性、性非命之玄矣。世人混以性宗為金丹命衛，既無自悟之真空，詛以口耳之學，棄有執無之頑空，以敵生死，以為本來天性是金丹者多矣，安能各盡性命之大道乎。</span><span lang="EN-US" style="font-family: 標楷體; color: maroon"><br>
		<br>
　</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		恍惚之中尋有象，杳冥之內覓真精。</span><span lang="EN-US" style="font-size: 14.0pt; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		有無由此自相入，未見如何想得成。</span><span lang="EN-US" style="font-size: 14.0pt; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：恍惚之中有象者，龍之弦氣也。杳冥之內有精者，虎之弦氣也。二弦皆有氣而無質者也。恍恍惚惚，杳杳冥冥，視之不見，聽之不聞者，真一之氣也。真一之氣，至靈而無形者也。真一子曰：無者，龍也。有者，虎也。無者，汞氣也。有者，鉛氣也。無因有激之而有象，有因無感之而有靈。故得黍珠懸空，紫霜耀日也。彼哉兀兀存想塵埃心地者，亦可悲矣。<span lang="EN-US"><br>
		</span>　　疏曰：《參同契》 
		云：有無相制，上閑則稱有，下閑則稱無。彭真人通二十義，分作兩義解之。今無名子引有無相制意義，此乃大丹之要祕，在鉛火二字之義。今詳此詩，上列恍惚杳冥，下總以有無，則當從上閑、下閑之義<span lang="EN-US">q</span>然則又不可拘於註文也。有無相制，《金碧上經》云：以為兩無宗一有矣。達士悟道，豈在執文，若能透徹，隨用皆合。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt">
		<span lang="EN-US" style="font-family: 標楷體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		歐冶親傳鑄劍方，鎖娜金水配柔剛。</span><span lang="EN-US" style="font-size: 14.0pt; font-family: New MingLiu; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		鍊成便會知人意，萬里誅凶一電光。</span><span lang="EN-US" style="font-size: 14.0pt; font-family: New MingLiu; color: maroon"><br>
		<br>
　</span></b></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：歐冶鑄劍，天常遣神女為之傳爐，制以金水，配以柔剛，鍊成寶劍之後，誅凶剪惡一電光，頃其靈如此。聖所作還丹，鑄劍亦如之。以天地為爐冶，以陰陽為水火，配以五行，制以神氣，鍊成之後，能曲能直，能柔能剛，能善能惡，能圓能方。心有所思，意有所適，則已知人之意，而飛動誅剪一電光耳。此乃自然神劍也。修丹之士若無此劍，猶取魚兔而無荃蹄也。仙黃託歐冶鑄劍之事而言之，實玄珠之罔象也。罔象者，天機祕訣也。<span lang="EN-US"><br>
		</span>　　疏曰：鍊鑄之劍，用所當用。自然之劍，乃還丹還質變化之神，亦猶歐冶所鑄之劍，而有靈神也。</span></p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">紫陽真人悟真篇註疏卷之四</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
