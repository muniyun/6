<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:maroon">紫陽真人悟真篇三註</span></b></p>
		<p style="margin:0cm;margin-bottom:.0001pt" align="left">
		<span style="font-family:新細明體;
color:maroon">　　經名：紫陽真人悟真篇三註。五卷，北宋張伯端原著，南宋薛道光、陸墅，元陳致虛注。底本出處：《正統道藏》洞真部玉訣類。</span></td>
      </tr>
      <tr>
        <td width="95%" align="center" height="100%">
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 18.0pt; font-family: 新細明體; color: maroon">
		紫陽真人悟真篇三註卷之四</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">紫賢薛道光、子野陸墅、上陽子陳致虛註</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon"><font size="5">
		七言絕句三十二首</font></span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		長男乍飲西方酒，少女初開北地花。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		若使青娥相見後，一時關鎖在黃家。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：震為長男，即龍也。兌為少女，即虎也。北地，即陰物，花即陰氣，謂之陰火。青娥即&#23033;女，龍之弦氣，謂之汞火。修丹之士，驅龍乍來就虎，虎開陰戶之花以就龍，龍即動汞火與白虎交，見之後一時，封鎖會於黃家，以產金丹而成真人。<span lang="EN-US"><br>
		</span>
		　　子野曰：三日生魄，如震陽生坤丁。金火本坤之陰氣，震為來復，食其坤之陰氣，故喻長男乍飲西方酒。震來之地，乃兌之位，此地得其陽生，消其陰氣，故喻少女初開北地花。開即發之意，花乃陰氣。前有次發紅花陰後隨之句同。青娥即木汞。只此一時，坎離交媾，採藥歸己，封鎖中官也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　上場子曰：酒飲西方，男女有東西之位。花開北地，人身辭南北之稱。道光已露出於前，陸公復泄漏於後，聞者受者，信之慎之。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		兔雞之月及其時，形德臨門藥象之。<span lang="EN-US"><br>
		</span>到此金砂宜沐浴，若還加火必傾危。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		　　道光曰：二為德，八為刑。時當沐浴，不宜加火。<span lang="EN-US"><br>
		</span>
		　　子野曰：煉丹之法，陽則進陽火，陰則養陰符。火符隨其消長，不可易之法也。兔雞之月卯酉，春秋平分之時，陰中有陽，陽中有陰，故於此時不敢進火，但以真氣薰蒸而為沐浴，保其危險。《契》云：八月麥生，陰中有生氣。二月榆死，陽中有殺氣也。<span lang="EN-US"><br>
		</span>　　上陽子曰：刑為殺，德為功。刑為危險，德為保養。既自金砂在鼎，須要溫養保扶。紫清真人尚有煙氣滿寥穴之嘆，可不慎乎。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		日月三旬一遇逢，以時易日法神功。</span><span lang="EN-US" style="font-size: 14.0pt; font-family: 新細明體; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		守城野戰知凶吉，增得靈砂滿鼎紅。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　道光曰：太陽太陰，一月一合，聖人則之，縮一日為一時，以月易日，以日易時，守城則沐浴罷功，野戰則虎龍交媾。神功者，進火之度。苟或陰陽錯亂，日月乖戾，外火雖動，內符不應。祕要進火退水，知吉知凶，旋斗歷箕，暗合天度，自然靈胎密就，神鼎增輝也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　子野曰：太陰太陽，一月一度合壁。修煉之法，以時易日，而交離坎時，乃晦盡朔來藥生之時，即非尋常時也。<span lang="EN-US"><br>
		</span>　　上陽子曰：一年十二度月圓，明明有陽生之日。一月晝夜三千刻，刻刻尋癸生之時。野戰則採鉛，守城唯溫養。要知凶吉，方保成功。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		否泰纔交萬物盈，屯蒙受卦稟生成。</span><span lang="EN-US" style="font-size: 14.0pt; font-family: 新細明體; color: maroon"><br>
		</span>
		<span style="font-size: 14.0pt; font-family: 新細明體; color: maroon">
		此中得意休求象，若究群爻謾役情。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：冬夏二至為一陰一陽之首，子午二時為一日一夜之元。聖人運動陰陽符火，協天地升降之道，日月往來之理。攢簇四時、八節、二十四氣、七十二候，環列鼎中，而生</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon">&nbsp;</span><span style="font-family: 新細明體; color: maroon">真一之體。故託諸卦象，分壁於一月三旬之中，以闡玄機，以明火侯。若執而用爻象者，非也。但屯蒙為眾卦之首，以象作用生成之始，造化&#31104;受之原。故朝以屯，暮以蒙也。否泰運用陽升陰降，春分陽氣升到天地之中，陰陽相半，為泰卦。亦如月之上弦氣侯，此時陰陽自然相交，不進火侯謂之沐浴。秋分陰氣降到天地之中，陰陽相半，為否卦。亦如月之下弦氣候，此時陰陽自然交結，不進火侯，謂之沐浴。斯亦法象如此，何勞執諸卦爻哉。<span lang="EN-US"><br>
		</span>　　子野曰：陰陽一交，則萬物生。生而無窮，使其交者，火侯也。朝屯暮蒙，乃行火之綱領，學者知之，則其餘卦象，皆自然而然。<span lang="EN-US"><br>
		</span>　　上陽子曰：天地未通為否，陰陽已交為泰。屯&#31104;生成之始，蒙受育養之功。此言內丹之道。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		卦中設象本儀形，得象忘言意自明。<span lang="EN-US"><br>
		</span>後世迷徒唯泥象，卻行卦氣望飛升。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：卦者，火之荃蹄。伯陽作《參同契》，演易象以明丹道，喻乾坤為鼎器，坎離為藥物。故以四卦居中官，不係運轂之數。其六十卦分在一月之中，搬運符火，始在屯蒙，終於既未，周而復始，如車之輪，運轉不已。一日兩卦直事，三十日六十卦也。并乾坤坎離四卦，共六十四，總三百八十四爻，以象一年及閏月。餘三百八十四日，象金丹二八一斤之數，一斤計三百八十四銖。此皆比喻設象如此，苟明火侯，則卦爻為無用。學者反泥此而行卦&#28801;，勞形苦思而望飛昇者，不亦悲乎。<span lang="EN-US"><br>
		</span>　　子野曰：先師借易卦陰陽為喻，不過行自己造化。若泥象執文，按圖索駿者，去道遠矣。<span lang="EN-US"><br>
		</span>
		　　上陽子曰：丹道喻乾坤為鼎器者，使知男女。龍虎喻坎離為藥物者，則知鉛汞是虎龍所產之物。世人執於《易》之辭，不明卦之用。苟明卦之用，不知《易》之道。欲明《易》之道在身中，不屬卦氣。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		天地盈虛自有時，審能消息始知機。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		由來庚甲申明令，殺盡三尸道可期。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：天地相去八萬四千里，冬至地中陽氣上昇，一日之中，昇四百六十里二百四十步。五日為一侯，三候為一氣，三氣為一·節，三節為一時，即春分日。計九十日，陽氣共昇到天四萬二千里正，到天地之中，此時陰中陽半，為泰卦，其氣變寒為溫，萬物發生之時。自此而後，陽氣昇入陽位，升到夏至，并前共計一百八十四日，共計到天八萬四千里，此時陽中之陽，為乾卦，號純陽，變溫為熱，萬物茂盛盈滿之時，故曰盈滿。陽極則陰生，自夏至後，陰氣自天而降，一日降四百六十里二百四十步，降至秋分，計九十日，陰氣共降四萬二千里正，在天地之中，此時陽中陰半，為否卦，其氣變熱為凍，萬物結實之時。自此而後，陰氣降入陰位，到冬至，并前計一百八十日，共降到地八萬四千里，此時陰中之陰，為坤卦，乃純陰，變&#20937;為寒，萬物歛肅收藏之時。故曰天地盈虛，</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		因月而見。月從日生，初三日震庚生形，初八日兌丁生弦。十五日乾甲周滿，故曰盈。十六日巽辛受統，二十三日艮丙成弦。三十日坤乙消滅，故曰虛。聖人消息天地盈虛之機，移一年氣侯在一月之中，以知一日一陽生，為冬至。兩日半當一月氣候，至上弦時陰中陽半，即春分也。至十五日得四月節氣，月圓滿為純陽，陽氣盈輪，故曰盈。十六日一陰生，為夏至。至下弦時陽中陰半，即秋分也。三十日得十月節氣，月盡黑，為終陰，陰氣消輪，故曰虛。終而復始，循環不已。聖人運動陰符陽火，一依天地盈虛、升降、循環。六十四卦法庚甲圓缺之理，亦猶人君申明號令，殺盡陰尸，道可期也。<span lang="EN-US"><br>
		</span>
		　　子野曰：學者見之天地盈虛之消息道理，則而行之於己，趁其申明生庚滿甲之令，朔後望前採取天地盈時之氣，歸於身中，煉而成丹，則尸鬼烏得不滅。<span lang="EN-US"><br>
		</span>
		　　上陽子曰：潮來則盈，潮去則虛，此天地之盈虛。月滿則盈，月缺則虛，此日月之盈虛。春生夏長，秋斂冬肅，此四時之盈虛。氣旺則盈，氣散則虛，此人身之盈虛。癸生則盈，望遠則虛，此金丹之盈虛。長春真人云：猶氣鞠之氣，氣實則壯，氣餒則虛。此氣之盈虛最要，人能消息用之，學者下工之初，先去三尸六賊，鍊得心如太虛，六根凈盡，方可入室而煉大丹。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		要得谷神長不死，須憑玄牝立根基。<span lang="EN-US"><br>
		</span>真精既返黃金室，一顆靈光永不離。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：陰陽不測之謂神，感而遂通，如谷應聲，故曰谷神。夫神因氣立，氣因精生。精精能生氣，氣能生神，故神氣為一身主宰，一身為形氣之府。形不得神，氣不得生，神氣不得形則不立，二物相須，始有生也。若學長生根基，全憑玄牝。玄牝既立，然後長生可政。萬物莫不因此而生，因此二物而死，實為天地之根，五行之祖，陰陽之元，萬化之基。聖人憑此以成外丹，藉此以就內藥，故得真精返為黃金之室，變為一顆靈光，化身為氣，化氣為神，形神俱妙，與道合真，隱顯莫測。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　子野曰：谷者，養也。玄牝者，陰陽也。人欲養神長生，必須陰陽既濟，而後則金精復歸我之中官，如一顆明珠長存也。<span lang="EN-US"><br>
		</span>
		　　上陽子曰：谷神不死，是為玄牝。玄牝之門，是為天地根。此老子之言，仙師再為後人明之立根基者，蓋玄牝乃人身出入之門戶，金丹由此而修合。大修行人，先要洞明玄牝之旨，是陰陽媾精之處，方得一顆靈光之珠也。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		玄牝之門世罕知，指將口鼻妄施為。<span lang="EN-US"><br>
		</span>饒君吐緒經千載，爭得金烏栩兔兒。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：玄牝之門，是為天地根。舉世學人莫能知此，非遇真師指示，熟能曉哉。自開闢以來，非此玄牝二物，安能有萬物哉。夫內外二丹，從此而立，聖人祕之，日偃月爐懸胎鼎也。金烏即金丹也。以此金丹，乃能制己之陰汞，似描捕鼠，如鷹搦兔。或曰以兩腎中間混元一穴為玄牝，非也。蓋玄牝乃二物，若無此二物，何以造化萬物。豈可指凡體一穴而通論之。又以口鼻為玄牝者，大可笑也。<span lang="EN-US"><br>
		</span>
		　　子野曰：前章只說得玄牝二字，再於此章發明一門字，其理深妙。門者，出入往來之所，陰陽交會之地。不得心傳口授之真，何可強猜而知之乎。<span lang="EN-US"><br>
		</span>
		　　上陽子曰：玄牝之門四字，自老子指出之後，後來真師仙聖，得以下手而煉大丹。愚人以口鼻為玄牝，以吐納為是道，如斯謬戾，何由得烏兔之交合哉。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		異名同出少人知，兩者玄玄是要機。<span lang="EN-US"><br>
		</span>保命全形明損益，紫金丹藥最靈奇。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：經云：無名，天地之始。有名，萬物之母。又云：兩者同出而異名。方其無，真一之氣不可見，故為天地之始。及其有，真一之珠現空玄，故為萬物之母。在天曰離為汞，在地曰坎為鉛。其本則一，其用則異。同謂之玄，玄之又玄。上士至人，執此兩者之玄機，以明損益，以治諸身，則形可全而命可保。所謂損者，五行順而常道有生有滅。所謂益者，五行逆而丹體常靈常存。吁，純陽紫金立乎天地之始，出為萬物之母，此非金丹之最靈乎。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　子野曰：一氣分為陰陽，故有異名。然皆從太極而生，故曰同此。陰陽，修煉之要機，保我之命，全我之形，無損於彼，有益於我，神哉，水中之金乎。<span lang="EN-US"><br>
		</span>
		　　上陽子曰：異名者，有無也，徼妙也，始與母也，玄與牝也。此者陰陽交合之所，金丹化生之處。上根之士，必先悟此兩者，然後可煉紫金丹也。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		始於有作無人見，及至無為眾始知。<span lang="EN-US"><br>
		</span>但見無為為要妙，豈知有作是根基。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：筌蹄方在手，莫我知也夫。到岸不須船，十目俄瞠視，凡聖雜市朝，魚龍混通衢，懊恨世間人，對面不相識。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　子野曰：採藥行火得無為乎，但知無為不知有作，何以結丹。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　上陽子曰：到老無為，如何得藥。入室採鉛，是云有作。大隱市朝，又誰知覺。欲成匡廓、先立鄞鄂。得一黍珠，云是不錯。九載坐忘，無為功博。行滿三千，與眾共樂。若只無為，不先有作，此乃愚夫，自相執著。慇戁數語，以詔後學。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		黑中有白為丹母，雄裹藏雌是聖胎。<span lang="EN-US"><br>
		</span>太一在爐宜慎守，三田聚寶應三台。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：鉛中取銀，即為丹母。朱裏出汞，即是聖胎。二物感化，結在爐中。精明氣候，恪守規模。分毫無差，故得三性聚會，結成丹寶，上應三台也。<span lang="EN-US"><br>
		</span>
		　　子野曰：黑中白是水中之金，即坎中陽氣，人能採此真陽之氣，結而成胎，所謂雄裏懷雌。採藥之際，當以太乙主人為念。倘不慎守，人欲橫流，則喪吾珍，主人得不為之異乎。<span lang="EN-US"><br>
		</span>　　上陽子曰：黑中有白，乃陰中之陽，外丹法象。雄裹懷雌，乃陽中得陰，內丹法象。太乙在爐，尤宜慎守，則三田之寶聚矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		恍惚之中尋有象，杳冥之內覓真精，</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		有無從此自相入，未見如何想得成。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：真一子云：無者，龍也。有者，虎也。無者，汞也。有者，鉛也。無因有激之而成象，有因無感之而有靈。故得黍米空玄，霞光耀日也。<span lang="EN-US"><br>
		</span>　　子野曰：煉金丹者，須於杳冥恍惚之內，得其真精真象，始為了事。若未得師傳，不可以智識猜度。<span lang="EN-US"><br>
		</span>
		　　上陽子曰：經云：恍兮惚，其中有物。惚兮恍，其中有象。杳兮冥，其中有精。其精甚真，其中有信。金丹之道，斯言盡矣。仙師再題出，可謂甚親甚切，倘非言傳心授之真，何祕枯坐存想。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		四象會時玄體就，五行全處紫金明。<span lang="EN-US"><br>
		</span>脫胎入口通身聖，無限龍神盡失驚。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：四象五行會之時，真一之精結成黍米，紫色光明。密運于內，將來脫胎入口，通神天地，龍神盡失驚也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　子野曰：十月數周，聖胎完具，遍身通聖，通于神明，得不驚也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　上陽子曰：一得永得，自然身輕，到此功滿丹靈，方是大丈夫也。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		華池宴罷月澄輝，跨箇金龍訪紫微。<span lang="EN-US"><br>
		</span>從此眾仙相見後，海潮陵谷任遷移。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：華池宴罷，得丹成功，脫胎神化，肌膚若冰雪綽約，若列子御氣乘雲，遨遊八極，飽觀塵世海變桑田也。<span lang="EN-US"><br>
		</span>　　子野曰：華池乃產藥之地，宴罷則採藥已足，聖胎完備，身外有身，朝元謁帝，蓬萊仙島，無所往而不可。<span lang="EN-US"><br>
		</span>　　上陽子曰：華池即曲江，即坎官之戶。金丹由是而成，功圓到此，天仙之位也。此章亦紫陽仙師自頌，以詔後世。蓋仙師乃紫微天官之一星也。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		要知金液還丹法，須向家園下種栽。<span lang="EN-US"><br>
		</span>不假吹噓并著力，自然果熟脫真胎。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：此道甚近，家園自有，宜急下工。若非其類愈遠，若得同類，又何著力之有。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　子野曰：藥採他家，而歸自己家園下栽培，以至成熟，自然之妙，非用人力也。</span></p>
		<p align="center" style="text-align: left; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		上陽子曰：還丹之法，蓋家園自有。金花種子，自可栽培，不須爐炭吹噓，功成果熟脫胎。方外道人，員頂禪納，要知家園之妙，在朝市間。維摩傅大士輩，皆得此園而下種，故如來號之曰給孤獨園也。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		休施巧偽為功力，認取他家不死方。<span lang="EN-US"><br>
		</span>壺內旋添留命酒，鼎中收取返魂漿。</span></b></p>
		<p align="center" style="text-align: left; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：修真之士，多執非類巧偽之法，施功於己，安有成就。若悟他家有不死之藥，腹內添返命之火，是為真寶也。<span lang="EN-US"><br>
		</span>　　子野曰：此道乃真陽逆合，盜其殺機中之生氣耳。即非三峰採戰，其他巧偽，漂蕩之術。酒與漿，皆神水。<span lang="EN-US"><br>
		</span>　　上陽子曰：前云家園下種，此云他家不死，豈非兩物乎。延命酒、返魂漿二者，即真精真氣。經云：仙人道士能有神積精累氣，以為真是也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		雪山一味好醞酬，傾入東陽造化爐。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		若過崑崙西北去，張騫方得見麻姑。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：雪山喻白色，西山，金之象，比金丹一粒味醍醐，餌歸丹田造化爐中。崑崙在海水中，我身之崑崙，本在下元海水中，生出狀若崑崙，實發火之處。崑崙頂有門曰玄門，又云天門在西北乾位。張騫象乾卦，爻象真汞，為陰火。麻姑象坤卦，爻象真鉛，為陽火。言發火自崑崙玄門而入，則鼎內真鉛始見而有變化。方其真胎內融，真火外接，坤策變乾策，陰水返陽符。南火交通，鉛汞結合，神仙之道，根本於斯。張騫乘搓至月官，遇女宿，喻其陰陽相會遇之意。<span lang="EN-US"><br>
		</span>　　子野曰：醍醐乃坎中金液，取歸離中，離即我也。然後運之，由尾閭經泥丸，自腹中至丹田，與身中陰汞混合為一矣。<span lang="EN-US"><br>
		</span>
		　　上陽子曰：雪山，乃至陰之地，陰中有陽，故云好醍醐灌頂者，此也。傾入者，他反居上也。我屬東，故云東陽。我之玄門曰造化爐。崑崙張騫，道光已解。昔佛在雪山修行者，即此是也。古人因有其地而名之，故多假名以像物爾。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		不識陽精及主賓，知他那箇是疏親。<span lang="EN-US"><br>
		</span>房中空閉尾閭穴，誤殺閻浮多少人。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：鍾離公云：四大一身皆屬陰，不知何物是陽精。蓋真一之精乃至陽之氣，號曰陽丹，而自外來制己陰汞，故為主也。二物相戀，結成金砂，自然不走，遂成還丹。迷徒不達此理，卻行房中御女之術，強閉尾閭，名為煉陰，以此延年，實抱薪救火耳。《陰符經》曰：火生於木，禍發必剋。可不慎乎。<span lang="EN-US"><br>
		</span>　　子野曰：陽精實坎中之金，雖從外來，本一身內之物，唯有同出異名之一間耳。<span lang="EN-US"><br>
		</span>
		　　上陽子曰：陽精雖是房中得之，而非御女之術。若行此術，是邪道也，豈能久長。故佛云：是人行邪道，不能見如來。倘非真師指示陽精之路，則諸傍門，皆為邪道。世之盲師，以採陰三峰御女之怪術，轉相授受，所謂以盲引盲。及臘月三十夜到來，反怨丹經虛誑，終不回思自己錯謬。故仙翁直露此詩。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		萬物芸芸各返根，返根復命即長存。<span lang="EN-US"><br>
		</span>知常返本人難會，妄作招凶眾所聞。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：經云：萬物芸芸，各歸其根。歸根曰靜，靜曰復命。復命曰常，知常曰明。夫人未生之前，冥然無知，混乎至朴。及其生也，&#31104;以陰陽之父母。聖人逆而修之，奪先天之氣，以為丹母。賊陰陽始氣，以為化基。煉形返入於無形，煉氣復歸於至朴。能知常道而返其知者，聖人也。是以長生不知常道而妄作者，群迷也，是以招凶。<span lang="EN-US"><br>
		</span>
		　　子野曰：萬物如草木之類，猶能歸根返本，以歷歲月。人為萬物之靈，動至死地，反不能如草木也。此道乃歸根返本之道，卻非尋常妄為而凶也。<span lang="EN-US"><br>
		</span>
		　　上陽子曰：萬物有歸根之時，至人明長生之理。草木遇陰之極則歸其根，待春而復茂。世人氣血將衰，須求歸根之道，可以回老，可以返嬰，可以長生。噫，歸根即還丹也。常者，乃常俗之世法，備諸常俗世法，深深密密，方能返本還元，是為知常。所以大隱市塵者，要人不能識也。倘幾事不密，而為之妄作，而招凶謗。故達磨遠來束土，求成佛者，欲避凶而遠謗也。六禪禪師隱于四會獵人中者，亦避凶而求成佛。後道光禪師既得石真人傳，無奈之何，只得復俗，依有力以了玆事。我重陽帝君，居活死人墓以成道。太虛真人，往武夷七月。長生真君，往洛陽三年。古人波波吒吒，只為此事。今時學者，偶記前賢一言兩語，以為是道，終日談論。又有一輩小愚之人，不參仙聖所為，乃謗修行之事，曰世有生叉有死，安有久視之道。此乃地獄種子，甘分輪迴。次有執著之輩，因人略指傍門小徑，便云能行。既不遇真仙至人，又不知歸根復命，又不知出世間法，亦不知同類是何物。倘或知之，且能韜晦于常俗中，了其有為之大事，卻無忘諱而妄為者，豈不招乎凶殃。故經云：知常曰明，不知常妄作凶。知常容，容乃公是也。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		歐冷親傳鑄劍方，莫耶金水配柔剛。<span lang="EN-US"><br>
		</span>煉成便會知人意，萬里追凶一電光。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：歐冶鑄劍，天帝遣神女為之侍爐，制以金水，配以柔剛。劍成誅妖，如一電光，靈異若此。聖人鑄劍功亦如之，以天地為爐冶，以陰陽為水火，配以五行，制以神氣，煉成寶劍，能曲能直，能柔能剛，能善能惡，能圓能方，心有所思，意有所適，飛揚誅斬一電光耳。此乃神劍，修丹若無此劍，猶取魚兔而乏筌蹄也。<span lang="EN-US"><br>
		</span>　　子野曰：煉丹採藥，全憑慧劍降魔誅妖。倏忽變化，瞬息萬里，慧劍若無鋒利，妖魔豈不為害乎。<span lang="EN-US"><br>
		</span>
		　　上陽子曰：要鑄此劍，非用凡金凡鐵。蓋此神劍內斬三尸，外誅凶惡。愚者以此劍殺其身，聖人以此劍飛其神。旌陽使五仙童女戲劍，誅斬妖蛟。洞賓以三清寶劍，精靈滅&#36857;。在佛亦云金剛寶劍，實成仙佛之器耳。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		敲竹喚龜吞玉芝，鼓琴招鳳飲刀圭。<span lang="EN-US"><br>
		</span>近來透體金光現，不與常人話此規。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：竹乃虛心之物，無情之義也。琴乃樂之正音，和諧之義也。龜即黑虎，鳳即赤龍。龍之弦氣曰玉芝，虎之弦氣曰刀圭。言龍虎是無情之物，而能交媾，故曰敲，猶兩物相敲擊之意。龍虎相交為夫婦，是以和諧，故曰鼓琴。龍虎交則二弦之氣相吞相啖，煉就還丹，透體金光，玄黃燦爛，風生兩腋出人間。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　子野曰：玉芝、刀圭，藥之異名。藥生坎中，坎有乾陽，乾為金為玉，故喻為玉芝刀圭。敲竹鼓琴，乃陰陽相求之和聲。竹則虛心應而先欲，琴則正音和而不亂。此聲之感，非尋常邪僻情偽、鄭衛之音。吹龜招鳳，所謂本乎天者親上，本乎地者親下。《入藥鏡》謂之上鵲橋、下鵲橋之義。又離為禽，為南方朱鳳，喻坎。招離，翕受其藥，離即我也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　上陽子曰：竹是中通外直之物，為其不直則敲之，要其能應于物。琴乃徽弦相和之意，為其不和則調之，庶能克濟所事。玉芝即乾龍，刀圭為坤物。喚龜屬我，招鳳要他。若非大和，則他安能招鳳乎。修行之人，卦氣已過，竹不應物，可不擊乎，擊即敲也。琴若不和，可不調乎，調即鼓也。是以七十、八十至百二十歲，皆可還丹，是此道也。中人常士烏可語此，邪師妄人烏能知此。此非真仙聖師盟天口授，孰得而知之乎。昔我紫瓊公常侍太虛真人，偶一辯士求見，日敲竹吹龜吞玉芝，問我師如何是喚龜，太虛曰：喚龜我當語汝，我且問你如何是敵竹。辯士曰：上上關捩。太虛曰：我不問上上關捩，且說如何是敲竹。辯士曰：密密深機。太虛曰：你這言句是長連床上學來底，你將去與天下人論辯去，我這裹不是你喚龜處。其人不悟，令紫瓊拖出後，卻問紫瓊曰：汝知敲竹否。曰：寂然不動，感而遂通。曰：汝知&#21796;龜否。曰：禮下於人，又有所得。曰：適來辯士何以不言。紫瓊曰：彼未得師，強猜不得。太虛復誡日：知之非難，行之唯難。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		藥逢氣類方成象，道在希夷合自然。<span lang="EN-US"><br>
		</span>一粒靈丹吞入腹，始知我命不由天。</span></b></p>
		<p align="center" style="text-align: left; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span lang="EN-US" style="font-size: 14.0pt; font-family: 新細明體; color: maroon">
		<br>
		</span></b><span style="font-family: 新細明體; color: maroon">
		　　道光曰：有物混成，先天地生。聖人強名之曰混元真一之氣，視之不見，感而遂通，降成靈丹，象空玄之中一粒寶珠，取而餌之，立乾己汞，化為純腸之軀：與天齊年。朝元子曰：死生盡道由天地，性命元來屬汞鉛。豈非我命在我所為乎。<span lang="EN-US"><br>
		</span>　　子野曰：道自是道，清淨為要。藥自是藥，得類乃成。若求非類，徒勞心力。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　上陽子曰：《易》云：西南得朋，乃與類行。若二陽同類，則成亢旱，豈有性情相感。二陰同室則必爭，安得陰陽相類哉。蓋陰從陽方為類，鉛投水方成藥。藥化為丹，丹化為神，形神俱妙，命在我也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		赫赫金丹一日成，古仙垂語實堪聽。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		若言九載三年者，盡是推延款日程。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：金丹大藥，下工不逾半箇時，立得服餌。此言一日者，只於一日之中，取此半箇時也。金丹入口，立躋聖地。如此之妙，奚可以九載三年而遷延。<span lang="EN-US"><br>
		</span>
		　　子野曰：作丹之法，大要鉛與汞合，則片餉之問，丹頭即結。但究鉛生之時，斯時也。萬物萌芽，有氣無質，水源至清，妙矣哉。且道這時是甚麼時，咦，今年初盡處，明日未來時。<span lang="EN-US"><br>
		</span>　　上陽子曰：煉丹之法，要知他家活子時也。非天下之至妙，孰能與於此哉。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		大藥修之有易難，也知由我亦由天。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		若非積行修陰德、動有群魔作障緣。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：魔障在彼，修持在我。陰德既宏，靈丹可冀。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　子野曰：金丹大道，古人以萬劫一</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		傳，非等閑之細事。道既高，魔必盛，非以陰德相扶，恐有剉志之患。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　上陽子曰：前云我命不由天，是造化之妙在乎我。此章言由我亦由天，蓋還丹先須積陰德。夫施與不求報，陰德也。積善無人知，陰德也。不陷人于險，陰德也。暗中作方便，陰德也。大修行人，自己積德未充，鮮不為外魔所攻。若能回思內省，發大忍辱精進，則魔障化為陰德。經云：彼以禍來，我以福往。彼以怨來，我以德報。皆陰德之盛，松魔之功也。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		三才相&#30423;及其時，道德神仙隱此機。<span lang="EN-US"><br>
		</span>萬化既安諸慮息，百骸俱理證無為。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：天地以四時&#30423;萬物，故有榮枯而不能長榮。萬物以五味&#30423;人，故有生死而不能長生。人以五行&#30423;萬物，故有存毀而不能長存。三&#30423;既宜，三才既安，是以有生有死，有榮有枯，有存有毀，有物有我，紛紛而起，循環無端，此乃自然之道。若能混此三&#30423;為一，返其機而動之，逆其時而食之，則百骸俱理，而萬化自安，諸慮自息，是無為之道證矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　子野曰：&#30423;者，使人不知不覺而竊其所謂之事，修煉之法，竊天地之機，&#30423;殺中之生氣爾，得其理則百骸安。<span lang="EN-US"><br>
		</span>
		　　上陽子曰：&#30423;者，非世俗之所謂&#30423;也。是金丹之法，&#30423;其先天先地一點真陽之始氣，以煉還丹。此乃道高德重、神仙中人，方能隱用此機。而非讒德殄行、庸常之人所可知之，偶或知之，非疑則惑。何哉，無德故也，此云道德神仙隱此機。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		陰符寶字逾三百，道德靈文滿五千。<span lang="EN-US"><br>
		</span>今古上仙無限數，盡於此處達真詮。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：二經為群經之樞，轄諸子之機紐也。<span lang="EN-US"><br>
		</span>
		　　上陽子曰：《陰符》、《道德》，丹之祖書，上仙皆毒之為筌蹄，修之成道。然其旨意玄遠，世薄人澆，不能達此，故仙師作此《悟真篇》，使後學者一見了然，易於領悟而．行之爾。是知《陰符》、《道德》、《悟真篇》三書同一事也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		饒君聰慧過顏閔，不遇明師莫強猜。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		只為金丹無口訣，教君何處結靈胎。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：千經萬論，唯布枝條。至道不繁，獨傳心印，未遇真師，強猜不得。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　子野曰：非師口訣真要，則從何處而下手。<span lang="EN-US"><br>
		</span>
		　　上陽子曰：九流百家，一應藝術，皆可留之紙上，或可以智慧猜曉而知，唯獨金丹一事，非得真師逐節指示，不可強以意會。或者得師略言鼎器，而不知藥生之時，亦不成丹。既知藥物，不知火候，亦不成丹。既知火候，而不顛倒，亦不成丹。既知顛倒，而不知煉己細微，亦不成丹。既知煉己，而不知法財兩用，亦不成丹。崔公《入藥鏡》差毫髮不成丹。噫，世之愚人，恃其機鋒，欲以言語會。恃其聰慧，欲以心領意會。或因邪僻而行探戰，或只枯坐自為。仙師慈悲甚至，詩句迫切，沾丐後來</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">者多矣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		了了心猿方寸機，三千功行與天齊。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		自然有鼎烹龍虎，何必擔家戀子妻。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">　　道光曰：此言甚切，何故不知返也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　上陽子曰：天地之功，春生夏長，秋收冬閉，萬物榮枯，星宿遷斡，造化運轉，只三百六十日為一始終之成功也。修行之人，制御心猿，滌洗方寸，收寶珠於愛河之內，只半箇時，守還丹於神室之中，幾三千日，功備造化，德伏鬼神，豈非功行與天齊乎。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		未煉還丹須急速，煉了還須知止足。<span lang="EN-US"><br>
		</span>若也持盈未已心，不免一朝遭殆辱。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：若未煉丹，急須下手，時不待人。既煉丹畢，抱一守成，面壁九年，斯道弘矣。<span lang="EN-US"><br>
		</span>
		　　上陽子曰：未煉還丹，急須煉之。若已煉丹，急須去之。佛云：道成之後，丹房器皿，委之而去。若不去之，則心境見前二恐有殆辱之息。紫清白真人，半夜忽風雷。此其證也。是以達磨去長放而入少林冷坐者，無一朝之患也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		須將死戶為生戶，莫執生門號死門。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		若會殺機明反覆，始知害裹卻生恩。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：陰陽五行，順之則生，逆之則死，此常道也。不生之生則長生，不順之順為至順，此丹道也。若能明此，則害裹生恩，男兒有孕也。<span lang="EN-US"><br>
		</span>　　上陽子曰：詩云：明門戶，急重修。今人若達此理，明生死之機，識顛倒之用，知返還之妙，轉生殺之戶，以苦為樂，以忍收恩，何憂不仙乎。</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon"><br>
		</span><b>
		<span style="font-size: 14.0pt; font-family: 新細明體; color: maroon">
		禍福由來互倚伏，還如影響相隨逐。<span lang="EN-US"><br>
		</span>若能轉此生殺機，反掌之問災變福。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　道光曰：陽主生曰福，陰主殺曰禍。陰消則陽長，陽極則陰生，互相倚伏，此常道也。若以生殺之機，逆而修之，反掌之間，災中變福，害裏生恩，男兒有孕，為丹道也。<span lang="EN-US"><br>
		</span>　　子野曰：所謂五行順行，法界火坑。五行顛倒，大地七寶。<span lang="EN-US"><br>
		</span>
		　　上陽子曰：造化在吾掌握，禍福由我而修。順則生人，逆則生丹。世人為不知轉生殺之機，是以輪迴而無了期。又烏知成佛作仙之道，止一反掌間耳。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		修行混俗且和光，圓即圓兮方即方。</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 14.0pt; font-family: 新細明體; color: maroon">
		顯晦逆從人莫測，教人爭得見無藏。</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		　　道光曰：《老子》云：和其光，同其塵。和同天人之際，實修行之祕要。<span lang="EN-US"><br>
		</span>　　子野曰：外圓內方，是有為也。道之所謂，奚可令人見之乎。<span lang="EN-US"><br>
		</span>
		　　上陽子曰：仙師廣大慈悲，非特以金丹之祕開悟後人，並以世間法終始叮嚀，何其切也。夫大丹之最難者，混俗也。要深不可識者，和光也。雖有妙用，而不露鋒芒者，方圓應世，潛造化而不顯。至此者，孰知行藏。凡此數者，實為大修行之上事。道光得杏林之語，即棄僧伽黎復俗，以了大事，豈非混俗乎。六祖得五祖之言，入于獵人之中，無人知覺，豈非混俗乎。我大虛真人，得黃房公妙旨，去隱武夷七箇月方成道，豈非和光乎。今者黃緇之流，圓其頂而衲其衣，髽其髻而方其袍，此豈知吾有大息，為吾有身之聖訓乎。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		又安知此身相，反為入室之大患乎。所以大隱市塵者，使人不可得而測度。修出世間法者，要人不得而知行藏。故老子曰：迎之不見其首，隨之不見其後。又曰：惟不可識，故強為之容。明達到此，回視愚夫俗子，欲以機鋒巧詐、剽識淫蕩而求道者，遠之又遠矣。大修行人，工夫至此，可不三復是詩，以求成道勳業乎。</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">紫陽真人悟真篇三註卷之四竟</span></p>
		<p class="MsoNormal">
		<span lang="EN-US" style="font-family: 新細明體; color: maroon">&nbsp;</span></p>
		<p class="MsoNormal" style="line-height: 150%; layout-grid-mode: char; margin-top: 0; margin-bottom: 0" align="left">
		　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
<object classid="clsid:6BF52A52-394A-11d3-B153-00C04F79FAA6" id="Player" height="45"
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="\\Pch-p4-26\d\Inetpub\wwwroot\INDEXC3\C3WMA\C3X05WMA\X0501.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="50">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="1191">
</object>
        </p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
