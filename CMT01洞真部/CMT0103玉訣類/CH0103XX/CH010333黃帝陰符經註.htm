<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		黃帝陰符經註</span></b><p style="margin-bottom: 12.0pt" align="left">
		<span style="font-family: 新細明體; color: maroon">
		經名：黃帝陰符經註。原題蔡氏註。《宋史‧藝文志》著錄蔡望《陰符經註》一卷，當即此書。一卷。底本出處：《正統道藏》洞真部玉訣類。</span></td>
      </tr>
      <tr>
        <td width="95%" align="center" height="100%">
		<b><span style="font-size: 18.0pt; font-family: 新細明體; color: maroon">
		黃帝陰符經註</span></b><p><span style="font-family: 新細明體; color: maroon">蔡氏註</span></p>
		<p><b><span style="font-size: 16.0pt; font-family: 新細明體; color: maroon">
		上篇</span></b></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		觀天之道，執天之行，盡矣。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		道分而為天地，天地分而為萬物，萬物之中人為最靈，本與天地同體，然人所受於天地有純雜不同，故必觀天之道，執天之行，則道在我矣。言天而不言地者，地在其中也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		天有五賊，見之者昌。五賊在心，施行于天。宇宙在乎手，萬化生乎身。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		五賊，五行也。天下之善由此五者而生，而惡亦由此五者而有，故即其反而言之曰五賊。五賊雖天地之所有，然造天地者亦此五者也。降而在人，則此心是也。能識其所以然，則可以施行于天地，而造化在我矣。故曰：見之者昌。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		天性，人也。人心，機也。立天之道，以定人也。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		天地之所以為性者，寂然至&#26080;，不可得而見也。人心之所稟，即天地之性。故曰：天性人也。人之心自然而然，不知其所以然者，機也。天之所以動，地之所以靜者也。此機在人，何所不至？為堯舜，為桀紂，同是機也。惟立天之道以定之則智。故去而理得矣。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		天發殺機，龍蛇起陸。人發殺機，天地反覆。天人合發，萬化定基。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		殺機者，機之過者也。天地之&#28801;一過，則變異見而龍蛇起陸矣。人之心一過，則意想生而天反地覆矣。天人合發者，道之所在，天意人情所同。然天序有典，天秩有禮，人之大倫是也。西方之學以此為世網而絕之，然而不能搖者，以萬變之基一定而不可易也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		性有巧拙，可以伏藏。九竅之邪，在乎三要，可以動靜。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		聖人之性與天地參，而眾人不能者，以巧拙之不同也。惟知所以伏藏，則拙者可使巧矣。人之所以不能伏藏者，以有九竅之邪也。竅雖九而要者三，耳、目、口是也。知所以動靜，則三返而九竅可以&#26080;邪矣。目必視，耳必聽，口必言，是不可必靜，惟動而未嘗離靜，靜非不動者，可以言動靜也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		火生於木，禍發必&#23557;。姦生於國，時動必潰。知之修鍊，謂之聖人。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		火生於木，有時而焚木；姦生於國，有時而必潰。五賊之機，亦由是也。知之修鍊，非聖人孰能之？修鍊之法，動靜伏藏之說也。</span></p>
		<p style="margin-bottom: 12.0pt"><b>
		<span style="font-size: 14.0pt; font-family: 新細明體; color: maroon">中篇</span></b></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		天生天殺，道之理也。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">生殺者，道之降而在&#28801;，自然而不可逃者也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		天地，萬物之盜；萬物，人之盜；人，萬物之盜。三盜既宜，三才既安。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		天地生萬物而亦殺萬物者也。萬物生人而亦殺人者也，人生萬物而亦殺萬物者也。以其生而為殺者也，故反而言之，謂之盜，猶曰五賊云爾。然生殺各得其當，則三盜宜。三盜宜，則天地位，萬物育矣。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		故曰：食其時，百骸理。動其機，萬化安。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		天地萬物主於人，人能食天地之時，則百骸理矣；動天地之機，則萬化安矣。此為盜之道也。時者，春秋早晚也。機者，生殺長養也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		人知其神之神，不知不神之所以神。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		神者，靈怪不測也。不神者，天地、日月、山川、動植之類也。人知靈怪之為神，天地、日月、山川、動植，耳目所接，不知其神也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		日月有數，小大有定。聖功生焉，神明出焉。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		日月者，人不知其神也。日之數大，運三百六十日；月之數小，運三百六十辰。天地變化，不外乎三百六十。聖功之所以生，知此而已；神明之所以出，由此而已。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		其盜機也，天下莫能見，莫能知。君子得之固躬，小人得之輕命。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		盜機者，即五賊流行天地之間，上文所謂日月之數也。見之知之，則三盜宜而三才安矣。然黃帝堯舜之所以得名得壽，蘇張申韓之所以殺身赤族，均是道也。民可使由之，不可使知之。至哉，言乎。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt">
		<b><span style="font-size: 14.0pt; font-family: 新細明體; color: maroon">下篇</span></b></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		瞽者善聽，聾者善視。絕利一原，用師十倍；三返晝夜，用師萬倍。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		瞽聽聾視，用志不分也。一可以當十。三反者，即目、耳、口也。返者，復其初也。晝夜者，陰陽之運。三者既返，則超乎陰陽之運，而通晝夜一死生矣，一可以當萬。《易》所謂神武而不殺者也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		心生於物，死於物，機在目。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		心因物而見，是生於物也；逐物而喪，是死於物也。人之接於物者，其竅有九而要有三，而目又要中之要者也。老聃曰：不見可欲，使心不亂。孔子答：克己之目，亦以視為之先。西方論六根六識，必先曰眼曰色者，均是意也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		天之&#26080;恩而大恩生。迅雷烈風，莫不蠢然。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		&#26080;恩之恩，天道也。惟&#26080;恩然後能有恩，惟&#26080;為然後能有為，此用師萬倍，必三返而後能也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		至樂性餘，至靜性廉。天之至私，用之至公。禽之制在&#28801;。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		至樂者&#26080;事，故性餘，裕而能先天下之憂；至&#20928;者&#26080;染，故性廉，潔而能同天下之患。此三返之道、&#26080;為之至也。若不拔一毫者之所為也。然天之道至私，而用之至公，是至樂至&#20928;乃所以有為也。惟物亦然。物之可取者謂之禽，萬物之相制伏，彼豈有為於其間？蓋&#28801;之自然也。虎豹之於麟，鷹隼之於鳳，非以其才之搏與驚也。此三返晝夜，所以能至於一當萬也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		生者，死之根；死者，生之根。恩生於害，害生於恩。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		生死恩害，道無不然。此霜雪之殘，所以有至恩；雨露之滋，所以有至忍也。極而論之，則有&#26080;動靜之機，未嘗不相與為往來，故正言若反也。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon; font-weight: 700">
		愚人以天地文理聖，我以時物文理哲。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">
		人見天有文，地有理，以為聖也，不知其所以聖。我以時之文、物之理而知天地之所以聖。天文有時，地理有物，哲知也。以天地之常言之，其道固如是；自變者言之，亦如是也。此觀天之道，執天之行，至於通乎晝夜，而與造化同體，動靜&#26080;違也。</span></p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		　</p>
		<p style="margin-left: 12.0pt; margin-right: 0cm; margin-top: 5.0pt; margin-bottom: 12.0pt" align="left">
		<span style="font-family: 新細明體; color: maroon">黃帝陰符經注竟</span></p></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
