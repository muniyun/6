<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <font face="新細明體" color="#800000">
        <img border="0" src="../../../../../CMTimages/Topicxxx.gif" width="483" height="72"></font></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">洞真部玉訣類</font><font size="3" color="#800000" face="新細明體">(CH0103)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		太上洞玄靈寶&#26080;量度人上品妙經註</span></b><p align="left">
		<span style="font-family: 新細明體; color: maroon">
		經名：太上洞玄靈寶&#26080;量度人上品妙經註。元代道士陳致虛（字觀吾）撰。三卷。底本出處：《正統道藏》洞真部玉訣類。</span></td>
      </tr>
      <tr>
        <td width="95%" align="center" height="100%">
        <b><span style="font-size: 16.0pt; font-family: 新細明體; color: maroon">
		太上洞玄靈寶&#26080;量度人上品妙經註卷上</span></b><p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">上陽子陳觀吾註</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：太，唯道最大；上，天地獨尊。洞，&#26080;所不通；玄，其妙難述。靈，變化莫測，感而遂通。寶，難得之物，人所珍愛。&#26080;量，豈可猜量；度人，從凡入聖。上品，天下&#26080;雙；妙，含靈毓秀之物。經，河筏天梯之用。總而釋曰：最尊極貴，通靈變化，先天真一成丹之正道。如上乃為大根上士者說，是謂道用。夫經有道用、有世法。道用者，依之修行而登仙；世法者，精勤誦念而求福。若以世法釋之，則太上者，巍巍尊高之稱。洞玄，乃三洞品級，有洞真、洞玄、洞神，謂元始洞達至真玄一之道。靈寶者，此玉宸道君受元始玄一之&#28801;化生，位尊靈寶之號。&#26080;量度人者，元始自浩劫以來，化生諸天，生成萬有，世人由之而得度者，筭喻莫及。上品者，三十六部萬八千篇道藏，四十萬巷之多，叉以此經為首。妙者，不可名言，經者，道之正路。此世法之說也。若大修行人，道用與世法並行，以道用而隱世法，以世法而全道用，是為性命兼修。世謂釋氏修性，道家修命，雖賢與智，亦執此說。又豈知此經性命混融，形神俱妙哉！上陽子只得泄露天機，將此經性命體用，題而出之。太，性之體，命之應，即造化主宰上命之體；性之用，能化生諸天。洞，真性之所同。玄，工用之隱奧。靈，乃性之變化。寶，乃命之所產。&#26080;量，非泛常能知。度人，人須人而度。上品，天下&#26080;二道，同類易施功。妙者，一陽初動，萬物皆春。經者，有物，有則修行之逕。如此暴露，豈不直截。《混元實錄》：老君於龍漢劫，分身教化，出真文於中天大福堂國、南極赤明國、東極浮黎國、西極西那國、北極鬱單國，五國之內，皆稟靈寶之教。西化胡王，王問曰：何謂道？老君曰：乃太上靈寶，生於天地之先，大&#26080;不包，細&#26080;不納。天得之以清，地得之以寧，神得之以靈，物得之以生，人得之以形。人若修之，便得神仙，飛步玉京，故曰太上。《洞玄靈寶&#26080;量度人上品妙經》頌曰：太上端居太極先，本於父母未生前。度人須要真經度，若問真經癸是鉛。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道言：昔於始青天中，碧落空歌大浮黎土，受《元始度人&#26080;量上品》。元始天尊當說是經，周回十過，以召十方。始當詣座。天真大神、上聖高尊、妙行真人、&#26080;鞅數眾，乘空而來，飛雲丹霄，綠輿瓊輪，羽蓋垂蔭，流精玉光，五色鬱勃，洞煥太空，七日七夜。諸天日月星宿，璇璣玉衡，一時停輪。神風靜默，山海藏雲，天&#26080;浮翳，四&#28801;朗清。一國地土，山川林木，緬平一等，&#26080;復高下。土皆作碧玉，&#26080;有異色，眾真侍座。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：以世法言，此乃&#21465;說經之由；以道用看，渾是先天玄一大丹之妙道言。《老子》曰：有物混成，先天地生，字之曰道。夫道本無言，假言以顯道之用。故曰道可道，非常道。以世法釋，則道君演說經義，直曰道言。以道用釋，則道自溟涬之前而成太極，太極在竊冥之中而分陰陽，陰陽既成形之後，而為性命，性命當發越之際，乃日神&#28801;。神&#28801;因渾沌之破，則名鉛汞。鉛汞行戊己之門，是為玄牝。故玄牝為天地之根，此之謂道。遵道而用，斯之謂言。故經首直曰：道言。昔於始青天中。昔，太極之先；始青天，萬物之始。碧落空歌，造化之端；大浮黎土，物所由產。受《元始度人&#26080;量上品》，行此玄一大丹之事。此以道用言。若世法義，昔，當初始青天，乃東方第一天，在種民天之。上有碧霞遍滿，是云碧落天中。有&#28801;盪為神風振響，若空洞之歌，其下有國，曰大浮黎。《內義》曰：大浮黎土，示人造化之端，物生於土，終於土。《陰符經》云：火生於木，禍發必&#23557;。知之修鍊，謂之聖人。木中有火，發而不制，則灰飛煙滅&#26080;復本性。能制之者，雖火刑木燼，可聚而為土，則本性存矣。始青天，木之方也。碧落空歌，火之象也。大浮黎土，土之本也。土，為還丹之基。還丹者，返本還元之道。經曰：致虛極，守靜篤，萬物並作，吾以觀其復。夫物芸芸，各歸其根，歸根曰靜，靜曰復命。此乃返還之理。在《易》之復卦曰：復其見天地之心乎。天地者，陰陽之體；心者，明其所用。天動地靜，陽動陰靜。天動極而陰生，地靜極而陽生。蓋剝於上而復於下，動靜消長，所以見其心。人亦然爾。復之為卦，一陽在五陰之下，其體震下坤上。震，木者，始青之天，木生火，碧落空歌也。火生土，故坤土者，大浮黎土也。土為造化之本，而土生金，名為空&#28801;金胎，實先天之祖&#28801;也。元始天尊。元，玄也；始一也。天，一&#28801;之最上尊，萬有之極稱。道用即法身之祖&#28801;，亦云本來面目，不壞元神。故《丹經》云：元始天尊即是我，當說是經。當其時而說之，道用是經，即真鉛也。老君謂文始先生曰：子能知一，萬事畢。又曰：一者是鉛，鉛為君；二者是汞，汞為臣。若鉛不真，其汞難親。若鉛是親，不失家臣。周回十過，以召十方。世法，天尊說經，招真召靈。周者，遍告；回者，普召告。召，理行十方。詣座，道用則丹有九還十月之功。始當詣座者，金丹就室也。大修行人，入室下工，追二&#28801;於黃道，會三性於元官，回七十二侯之要津，簇三千六百之正&#28801;，豈非天真上聖，&#26080;鞅數眾，攢歸丹鼎，輻&#20945;金胎！豈非乘空而來，以神合&#28801;，以&#28801;鍊！形豈非飛雲丹霄，羽蓋垂蔭，金華耀彩，銀精吐輝！豈非流精玉光，五色鬱勃，洞煥太空者乎？以世法言，則天尊神通感召，奚止如是哉！七日七夜，夫天地大化，十月純陰而無陽，至十一月屬子，子雖有陽而未回，又七日而陽初復，此天地之陰陽也。月遇十五而圓，至二十七夜，月中黑而無陽。至後月初三申時，月之一陽復生於庚，此日月之陰陽也。皆以七而復。天一生水，地六成之，此五行之七數也。金丹之道，攢簇之數，一時有六候，一候管五日。當釆藥之時，止用一候半，亦七日七夜。《易》曰：剛柔者，畫夜之象也。先賢曰：剛柔，一&#28801;之往來也。人之呼吸，一&#28801;之往來也。夫一吸一呼，是為一息；一息之間，分陰陽。呼而明為陽，吸而晦為陰。七竅之呼，七日也；七竅之吸，七夜也。金母功行，天機不動，神疑目定，&#33033;住心停，故云七日七夜。諸天日月星宿、璇璣玉衡、一時停輪，息不出入，即神鳳靜默，&#28801;無升降，為山海藏雲。妄緣俱淨，猶天&#26080;浮翳，六根大定，曰四&#28801;朗清。道用至此，乃見性命混融之妙矣。一國地土。世法即浮黎土；道用則一身也。人以身為國，以精為民，以&#28801;為主，以神為帥。山川林木，具在身中。真靜湛然，是即緬平一等，&#26080;復高下矣。性如玉之瑩潔，何異色之有哉！《內義》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		曰：土，性情也。性虛化而生神，存於室中，曰戊土。&#28801;感激而有情，攝於釜內，曰己土，戊己既交之後，神怡&#28801;寂，性復情冥，如色之碧&#28801;瑕，如玉之真不雜，故曰土皆作碧玉、無有異色也。心目內觀真&#28801;，三魂歸體、七魄歸真，心君一寧，萬神聽命，故云眾真侍座。此皆道用之有為。若以世法義釋，則天尊威力感化天神地衹、日月星宿、隨機赴感，景象如此也。頌曰：碧落空歌最妙音，大浮黎土向坤尋。流精洞煥神風靜，湛寂微陽鍊五陰。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　元始天尊玄座浮空五色師子之上，說經一遍，諸天大聖，同時稱善。是時一國男女聾病，耳皆開聰。說經二遍，盲者目明。說經三遍，喑者能言。說經四遍，跛痾積逮，皆能起行。說經五遍，久病痼疾，一時復形。說經六遍，髮白返黑，齒落更生。說經七遍，老者反壯，少者皆強。說經八遍，婦人懷妊，鳥獸含胎，已生未生，皆得生成。說經九遍，地藏發泄，金玉露形。說經十遍，枯骨更生，皆起成人。是時一國是男是女，莫不傾心，皆受護度，咸得長生。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：以道用言，元始天尊，元神也。紫清白真人云：此神即非思慮神，可與元始相比肩是也。《內義》曰：玄座，神室也；空浮，法身也。五色乃妙化之&#28801;，師子即心知。元神在室，運心攝&#28801;，法身虛寂，心知明妙。神之御&#28801;，心以象師，得非天尊道相乎？又豈非我之真性乎？則玄座空浮，乃湛寂真靜而又常應常靜。人之最難降者，心也，性也。經云：人神好清而心擾之，心好靜而欲牽之。神即真性，心靜而神自清。入室之工，降心如降猛獸。前哲以鉛汞而比龍虎者，謂其難制伏也。純陽云：溫溫鉛鼎，光透廉幃。造化爭馳，虎龍交媾，進火工夫牛斗危，&#20917;師子為百獸之王，空浮而坐于其上，稍有怠慢，亦危之甚。東海青元真人曰：必先降伏而座其上，猶虛其心，外其形，道斯能應，始為超脫之本。說經一遍，諸天大聖同時稱善。夫修玄一至真靈寶大還丹之士，萬聖敬護，諸天所崇，魔王保迎，鬼神欽仰，&#20917;得預經座，豈不稱善。以道用言，則行道一遍，身中之神，皆得快暢也。一國男女，聾病耳皆開聰，二遍盲者目明，三遍喑者能言，此以世法觀之似淺，若以道用曉之，其理最切。何以故？一切常人不能靜聽養&#28801;，收視存神，故耳為聲所惑，目為色所亂，口為味所役，久而不悟，終亦必盲聾喑啞至矣。《老子》曰：五音令人耳聾，五色令人目盲者是也。大修行人聽於&#26080;聲，久而愈聰，視於&#26080;形，久而愈明。口不雜味，久而愈爽。&#20917;入室之際，我之五官，當云何而恐懼戒饉哉。魏真人曰：耳目口三寶，閉塞勿發通；真人&#28659;深淵，浮游守規中者，此也。四遍，跛痾積逮，皆能起行。比世人不知修道，如跛者不能行。痾者，纏也，積習也，之及也。以其下愚，纏於俗染，積習所及，故爾。今言能起行者，能起志而修行也。五遍，久病痼疾，一時復形。世有信道之士，心多不堅。不信道之人，其懷不信之心，反堅如金石；百計不能回其心，使之信道。此為久病痼疾。忽然一旦信道，行之不疑，是謂一時復形。說者，有以坎為耳而開聰，離為目而目明。又有以震驚為開聰，離麗為目明，何不超脫。夫經之流世，實存道爾。非真履的踐之器識，奚可以語是哉。六遍，髮白反黑，齒落更生。血盛則髮益，精裕則齒堅。七遍，老者反壯，少者皆強。若先天玄一之&#28801;復，則老者反嬰而反壯矣。若至真之&#28801;全，則少者皆強矣。《老子》曰：比於赤子，骨弱筋柔而</span><span style="font-family:新細明體;color:maroon">握固，未知牝牡之合而</span><span style="font-family: 新細明體; color: maroon; background: lime"></span><span style="font-family:新細明體;color:maroon">作。豈非少者皆強之義</span><span style="font-family: 新細明體; color: maroon">！八遍，婦人懷妊，鳥獸含胎，已生未生，皆得生成。說經九遍，地藏發泄，金玉露形。說經十遍，枯骨更生，皆起成人。此道用與世法兩存。世法則依經云，云不叉復贅。道用則修金液還丹之士，未得先天一&#28801;，則一身皆陰。若離中虛，豈不謂之婦人乎？紫陽真人曰：日居離位，&#39132;為女坎配蟾官&#21364;是男者，此也。既得金液婦鼎，上下則守以朱雀玄武，左右則守以白虎青龍，豈非鳥獸含胎乎？皆得生成者，金鼎之胎完&#28801;足。地藏發泄、金玉露形者，形神俱妙。枯骨更生、皆起成人者，真人出現，身外有身，千百億化也。《內義》曰：鳥獸含胎者，砂含汞質，象類懷胎。汞遇鉛而凝結，&#28801;遇形而混合；已結之&#28801;，日益壯盛；發生之&#28801;，又復混凝，不隨物散，長養聖胎，故曰已生未生，皆得生成。又九遍者，地四生金，天九成之。還西兌方為金，乃坤兌合而金成於土。蓋鉛歸土釜而成寶也。《參同契》曰：金來歸性初，乃得稱還丹。所謂一&#28801;還元也。夫天一生水，始因空&#28801;金胎而生，未見金質。地四生金，猶為化機，至此則還元復性，居於中官，是為丹體而有玄象。中宮，土也。土為地，金母居其中，故曰地藏發泄，金玉露形。漢天師序《金液神丹經》云：神仙之趣，要妙之言，&#26080;理之至理，不然之大然。已具載於淵宗，非一毫之所宣。太上亦復暢此沖虛妙道者也。是時一國是男是女，莫不傾心。一國乃一身，男女即陰陽。傾心者，以類相感，猶言先天之&#28801;，與後天氣合而成丹，功圓&#28801;足，故云皆受護度，咸得長生。如上所釋，皆屬道用。若從世法，不釋已詳頌。曰：玄座空浮五色師，盲聾喑跛病皆離。地藏泄時金玉露，飛空奪得錦標兒。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道言：是時元始天尊說經一遍，東方&#26080;極&#26080;量品至真大神、&#26080;鞅之眾，浮空而至。說經二遍，南方&#26080;極&#26080;量品至真大神、&#26080;鞅之眾，浮空而至。說經三遍，西方&#26080;極&#26080;量品至真大神、&#26080;鞅之眾，浮空而至。說經四遍，北方&#26080;極&#26080;量品至真大神、&#26080;鞅之眾，浮空而至。說經五遍，東北&#26080;極&#26080;量品至真大神、元鞅之眾，浮空而至。說經六遍，東南&#26080;極&#26080;量品至真大神、&#26080;鞅之眾，浮空而至。說經七遍，西南&#26080;極&#26080;量品至真大神、&#26080;鞅之眾，浮空而至。說經八遍，西北&#26080;極&#26080;量品至真大神、&#26080;鞅之眾，浮空而至。說經九遍，上方&#26080;極&#26080;量品至真大神、&#26080;鞅之眾，浮空而至。說經十遍，下方&#26080;極&#26080;量品至真大神、元鞅之眾，浮空而至。十遍周竟，十方&#26080;極天真大神，一時同至。一國男女，傾心歸仰，來者有如細雨密霧，&#26080;鞅之眾，連國一半，土皆偏陷，非可禁止。於是元始懸一寶珠，大如黍米，在空玄之中，去地五丈。元始登引天真大神，上聖高尊，妙行真人，十方元極至真大神，&#26080;鞅數眾，俱入寶珠之中。天人仰看，唯見勃勃從珠口中入。既入珠口，不知所在。國人廓散，地還平正，&#26080;復歌陷。元始既於寶珠之內，說經都竟，眾真監度，以授於我。當此之時，喜慶難言。法事精悉，諸天復位。欻炊之間，寂&#26080;遺響。是時天人遇值經法，普得濟度，全其本年，&#26080;有中傷。傾土歸仰，咸行善心，不殺不害，不嫉不&#22956;，不淫不盜，不貪不欲，不憎不<span style="background-color: #00FF00"></span></span><span style="font-family:新細明體;color:maroon">。言&#26080;華綺，口&#26080;惡聲，齊同慈愛，異骨成親。國安民豐，欣樂太平。經始</span><span style="font-family: 新細明體; color: maroon">出教一國，以道預有至心，宗奉禮敬，皆得度世。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：此道用與世法兩存。世法則天尊說經，感召十方&#26080;極眾真。東方梵監須延天等震宮卯位，是&#26080;鞅眾。南方鬱單&#26080;量天等離宮午位，西方靈化梵輔天等兌宮酉位，北方洞元化應聲天等坎宮子位；東北高虛清明天等艮宮寅方，東南波羅尼密不驕樂天等巽宮巳方，西南寂然兜術天等坤宮申方，西北上上禪善&#26080;量壽天等乾宮亥方，上方九霄上清玉真三十六天等，下方&#26080;色界、色界、欲界三十二天等以至三元九地&#26080;鞅之眾，俱會始青天浮黎土，聽元始天尊說經也。十者，極數而言。以道用，則十者是天地生成之數，戊己二土合而成十，天地合而萬物交，陰陽合而萬物生，鉛汞合而金丹成。當探藥之時，簇三千六百之正&#28801;，回七十二候之要津，分三百八十四爻，聚五星二十八宿；鼓二十四&#28801;之陽火，行六十四卦之陰符；三魂衛形，七魄歸體，身中萬二千神，一時聽命，是為十方&#26080;鞅之眾，浮空而來，一時同至。男女傾心歸仰，是陰陽二&#28801;混合。細雨密霧，乃真&#28801;薰蒸。《參同契》曰：金砂入五內，霧散若風雨。土皆偏陷，土即戊己二土，戊己是玄牝之門。采藥之際，龍爭虎鬥，金木間隔，一失防遏，必致走喪。蓋得之在我則彼失，我失則彼得。故云偏陷。當是時也，唯至聖神人練己純熟，方能禁止其偏陷之失。寶珠如黍之小，容眾真勃勃而入。以世法見，豈不神通？道用視之，&#26080;黍米大。元始懸一寶珠大如黍米，在空玄之中，去地五丈此明道用。寶珠空玄，神與道合，去地五丈，地皆言土土即戊己，金丹從戊己而結，既已結丹，離而去之。戊土，已隔西天，己土尚離五丈，此須口傳，不可顯露。回視五丈之下，皆五濁惡世矣。說者以寶珠去地五丈，比心去脾五寸為喻，是最愚謬。或以寶珠為性，五丈為五行之數；或以丹田到玄關為說，豈知祖&#28801;成化胎仙之妙。元始登引眾真俱入寶珠，元神一定，萬神總歸，契虛合&#26080;，升玄入妙。青元真人曰：道之微妙，本於虛&#26080;。天真之身，豈有容礙。不免同時混殽，所以懸珠應變，示&#26080;形者還於&#26080;物。登者起而舉行，引者指示化導，天人仰看成真得道者，隨入珠口，若天人有累，未可偕行。既入珠口，不知所在。此皆元始示現神化金丹之道，從&#26080;入有，以有歸&#26080;；混合百神於一心，斂藏萬有於一息，則天人異見，豈得而知珠內妙化哉。說經都竟，眾真監度以授於我。紫陽真人云：白虎首經至寶，華池神水真金。又云：相吞相啗卻相親，始覺男兄有孕諦。觀此語，豈非說經都竟乎，又豈非以授於我乎？當此之時，喜慶難言。情性兩下圓明，今日欣慶受度。法事粗悉，諸天復位。法事者，有為之事。經云：上義為之而有以為。《大藏般若》云：丹成之後，委之而去，則諸天復位，其理可見。諸天既已復位，則達磨亦入少林冷座。這般指出了，諸學仙子寧不為之慶快！倏欻之間，寂&#26080;遺響。倏鐔，言至疾也。凡息為略，一略有五倏欻。一倏欻間，不容眨眼，此世法之言。爾若道用，則倏欻之間四字，莫容易看過。一字須要惺惺始得。夫煉金液大丹，其事最疾，故丹經以年中取月，月中取日，日中取時，時中取候，候中取刻，蓋攢七十二候於一日，則一時分為六候。煉丹之頃，不用二侯，猶一時不要半箇時，已得還丹也。故須菩提問世尊云：是事疾否？世尊云：是事甚疾。而遺響之義尤須詳明。這箇寂字，受用不盡。是時天人遇值經法，普得濟度；此當作道用釋。天人當分兩，說經法亦是兩義。何以故？蓋有材者施村，法者施法。又有藥者施丹。聞經者施法，是以經法兩明，法材雙扣。皆云兩者，謂之天人，謂之經法，則天人全乾坤之體，經法全大丹之用。各全其本年而咸&#26080;中傷。《內義》曰：得之者，知其神而愛之，明其&#28801;而寶之，方謂之全。傾土歸仰，咸行善心，不殺不害者，當以世法釋。人&#26080;有不善，皆因物慾所蔽，昧其本來，是以惡日長而善日消也。今者得遇經法，則皆回光返照，返本還元，而行其本來之善心矣。《書》云：聞其聲；不忍食其肉。夫念想見聞皆謂之殺，折傷一切曰害，毀人良能曰嫉，恨彼富貴曰&#22956;，不絕妄想曰淫，取於非義曰盜，好愛&#26080;厭曰貪，見物起念曰欲，謗毀勝己曰憎，疑忌正直曰<span style="background-color: #00FF00"></span>，虛言詐誕曰華綺，語不規檢曰惡聲。十惡之業，唯淫慾為諸業之首。修行之士，先當屏絕。長春真人對太祖皇帝，且以慾為第一戒。《太微靈書》以慾為十敗之首。修行之法&#26080;他，但能真實絕慾，餘皆易事耳。世以絕慾為甚難者，此乃愚癡之見，&#21364;不知其法甚易，但人自未試也。試者，即煉己之事。初學之士，試於&#26080;人之境，獨行獨外，仍戒飲酒，日則以丹經常翫，夜則以清淨存心。眼前既&#26080;境亂，內則妄念悉除。稍有魔障，愈堅其心。外則不令飢渴，內則常加滋補，如此半年一載，待其精&#28801;內固，則自不思慾矣。若慾念未除，是精尚不全，更當固之。《丹經》云：神全者不思睡，&#28801;全者不思食，精全者不思慾，直至言也。精既全，又能長保長守，方可以煉還丹。人試行之，即見其效。蓋&#26080;人境處，習煉己者，謂之小隱；小隱若定，方可大隱市塵。儻外絕境而內念不除，見境即動，此非真履實踐，皆言清行濁，總為地獄種矣。夫絕慾之士，上聖每加陰護，鬼神暗中欽仰，丹道自然成真。昔紫虛元君與茅真君校勘天下真仙得失之事，其中頓落者四十七人，復上者纔二人。勘其慾心未絕故也。慾罪若無，十業俱弭，齊同慈愛，物我兼容，異骨成親，自利利他，國安民豐，欣樂太平。國，身也。民，身中之精&#28801;也。普老君授干吉《太平之要》曰：夫，人天付之神，地付之精，中和付之&#28801;。人能寶精去慾、固&#28801;愛神，內則身得長生，外則國致太平。&#20917;有諸內叉形於外，了性則身清淨，了命則丹圓成。內則性命雙修，外則善行彰著福國安民而欣樂太平矣。經始出教，一國以道，預有志心，宗奉禮敬，皆得度世。《內義》曰：人稟道&#28801;而生，是心寧&#26080;有乎？蓋由耽著幻妄，迷昧昏蒙，一遇經法，此心復明。謂如今之指出丹體，乃本來之物，非昔無而今有，雖得之於聞道之後，實先有於聞道之前，故</span><span lang="EN-US" style="font-family:&quot;New MingLiu&quot;;color:maroon">,</span><span style="font-family: 新細明體; color: maroon">曰預有志心。青元真人曰：宗奉此經，以求濟度。禮者，禮事此經，如父如母，如師如長，畏愛之間，惟恐慢易。敬者，敬重此經。如金如寶如珠如玉，愛惜不捨，惟恐失之。既盡四心，皆獲度世而長生矣。頌曰：寶珠如黍在空懸，上聖高尊總現前。珠口且容&#26080;鞅眾，方知經力妙玄玄。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道言：元始天尊說經中所言，並是諸天上帝內名隱韻之音，亦是魔王內諱，百靈之隱名也。非世之常辭。上聖已成真人，通玄究微，能悉其章，誦之十過，諸天遙唱，萬帝設禮。河海靜默，山嶽藏雲，日月停景，璇璣不行；群魔束形，鬼精滅爽，迴屍起死，白骨成人。至學之士誦之十過，則五帝侍衛，三界稽首，魔精喪眼，鬼妖滅爽，濟度垂死，絕而得生。所以爾者，學士穢&#28801;未消，體未洞真，召制十方，威未制天政，德可服御地祇，束縛魔靈，但&#21364;死而已，不能更生。輕誦此章，身則被殃。供養尊禮，門戶興隆。世世昌熾，與善因緣。萬&#28798;不干，神明護門。斯經尊妙，獨步玉京。度人&#26080;量，為萬道之宗。巍巍大梵，德難可勝。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：天尊說經中所言，以世法釋。三十二天帝諱即諸天上帝內名隱韻。如青天魔王巴元醜伯等即魔王內諱。&#26080;英公子、桃康、合延之類，即百靈隱名。青元真人曰：夫靈寶為道&#28801;之祖，度人為萬法之先。元始含蘊妙道，出法度入，流散文言，制成音律，非下七文章乏比。中下之仙不可盻其篇目，惟上聖真人深造道妙，始能通亥究微，以道用譯是經，即還丹也。《老子》曰：名可名，非常名。經中所言上帝內名隱韻之音者，太乙真人《破迷歌》云：如有&#21364;是道，太乙含真&#28801;。太乙豈非內名乎？先哲云：乾坤之內，宇宙之間，中有一寶，祕在形山。此即隱韻之音。正陽真人曰：生我之門死我戶。此即魔王內諱。伯陽真人曰：真人&#28659;深淵。佛祖曰：坐上有一&#26080;位真人。此卻百靈之隱名。如上皆至玄甚，微非上聖之士躬親踐履，修行成真得道，常人烏能通達而究竟哉。通、究、悉三字之義，奚可略而不詳！通者，通其經意；究者，究其丹道；悉者，悉其火候。只此三事一理，就中多夕玄微。且如《丹經》所言藥之內名者。日魂月魄，庚虎甲龍，水銀朱砂，紅鉛黑錫，黃芽白雪，&#23033;女嬰兒，金液流珠，華池神水，交梨火棗，鳳髓龜精，此皆藥之內名。又如乾坤鼎器，坎離匡廓，玄關一竅，太乙神爐，神室黃房，混元丹鼎，懸胎偃月，金鼎玉爐，此皆鼎器之隱諱。又如陰陽火候，太易子癸，復震屯蒙，母隱子胎，刀圭媒聘，攢簇時節，情性主賓，白黑雌雄，朔望弦&#28801;，顛倒浮沉，抽添沐浴，烹煉溫養，斤兩爻符，脫胎換鼎，此皆火侯之隱名。又如恍惚窈冥，先天太極，初三成震，月現庚申，西南得朋，首經至寶，文武逆順，至日閉關，擘裂鴻濛，鑿開混沌，建立鄞鄂，&#21071;造鼎爐，以有入&#26080;，流戊就己，防危社險，復命歸根，龜息踵音，千百億化，此皆還丹隱韻之音，無非玄一祖&#28801;之妙。學者必須明師通玄究微，精達深曉一是請上聖方能悉其章也。誦</span><span style="font-family:新細明體;color:maroon">之十過者，</span><span style="font-family: 新細明體; color: maroon; background: lime"></span><span style="font-family:新細明體;color:maroon">言</span><span style="font-family: 新細明體; color: maroon">還丹之成功，道高德隆之喻。若其庸人不明說經之義，直以念誦十過而妄希求諸天遙唱，萬帝設禮，如經所言者，必&#26080;是理。若修還丹功成道備，則其靈應豈止如是哉。《內義》曰：萬帝設禮者，莊子所謂澹然&#26080;極，而眾美從之。天地之德，聖人之道者也。河海比愛河苦海也。人心被妄幻所有，則愛從情出，苦從識至。若修金丹，要德合天地，道同聖真，則愛河靜息而苦海淵默矣。山嶽藏雲。《黃庭經》曰：五嶽之雲&#28801;彭亨。即五藏雲&#28801;，真人之息深，深則五藏&#28801;盈如山嶽之藏雲也。日月，兩目也。景，光也。神也。真人神不外馳，目雖視物而凝然不動，故曰停景。璇璣，斗極也。人心象之極者，旋而不移，視而察之，乃若不動。真人者，任其自然，心須應物而湛然常寂，故曰不行。群魔紛紜，萬緒惑亂，我心既任其自然，則應之若&#26080;事。故曰束形。鬼精，三尸也。三屍不去，道必難成；能體純素，三屍自絕。故云滅爽。迴屍起死，白骨成人。丹成之士，非特獨善其身，更宜推功及物，濟死度生。《淨明經》云：吾丹既成，變化自在；所不足者，上帝之詔未至，於是積功以期真命焉。&#21556;真君猛起于慶於已亡，豈非迴屍起死乎，至學之士勤苦精進，&#26080;退轉也。五帝，五藏之神；肝魂，肺魄，心神，腎精，脾意。此五者，若人恬澹則神定魂清，意安魄寧，精不走失。若人躁競則神疲魂濁，意亂魄散，精遂潰耗。夫人非不欲安而壽，而日應酬，神稍疲倦，則三屍九蟲作我蟊賊，是以丹田之真為其所擾。精進之士，必屍蟲消絕；五藏之神，各安其職，故曰侍衛也。三界，三屍也。乃人身三部陰濁昏邪之&#28801;，屬三徒之界。上屍彭踞居人頭，中屍彭躓居人腸，下屍彭蹻居人足。凡人嗜慾貪淫，種種不善，皆屍鬼所使。庚申等日則詣天曹言人罪過，毫髮不遺。欲人速死，彼則欣躍。葛稚川曰：子能絕三彭之仇乎。古仙詩曰：窮盡世間無限法，除非丹藥殺三屍。紫陽真人曰：由來庚甲申明令，殺盡三屍道可期。此乃銷惡成仁，化頑從善，被我制伏，護我修行，故曰稽首也。魔精喪眼，鬼妖滅爽。魔精有隻眼而形不可見，鬼妖有精爽而體不具。一切常人醉生夢死，皆為妖魔所害而反以為樂者，何也，六慾七情之未除故也。大修行人，七情俱忘，六根盡淨，則魔精喪其瞎眼，而變為慧眼，鬼妖滅其精爽，而化出神通。上根之器，精進堅固而行之</span><span lang="EN-US" style="font-family:&quot;New MingLiu&quot;;color:maroon">·
		</span><span style="font-family: 新細明體; color: maroon">
		者，雖垂死將絕，猶可延其生。&#20917;年壯而氣裕者乎！青元真人曰：萬緣紛起是內魔，&#28798;苦所逼為外魔。內魔不絕是曰精，七情六慾是謂鬼。惱亂顛倒，障我道德。此所謂妖。至學之士，心&#26080;退轉，彼皆不得而為此妖魔之障矣。初學者雖&#26080;內想，然外境卒至，此心即亂，奚可煉丹。故經云：爾者學士穢氣未消也。淫慾之人，不能清淨自知，體有穢氣，若見修行之人，急當迴避，毋觸忤其真氣，以招殃禍。而初學之人，慾念不除，則體亦穢，氣不能洞達真道，又焉能召制十方，雖積小善寸功，未能臨制上天七政之辰。蓋金丹之士所行與天地合德，與日月合明，天罡所指，斗極居前也。若修丹未成則威未制天政，此名初仙；若未能修而積德重厚，此名地仙；其德止可伏御地衹也。束縛魔靈者，以其不明先天妙道，唯存想行符役驅神鬼，又常吸呼陰戶鬼氣，是名鬼仙。如上積行不倦，亦可延壽，故曰但&#21364;死而已，不能更生。此形體以久視長生，儻一旦不行，禍難即至也。知此道而不行，又輕與人妄論，是謂輕誦此章，身則被殃。《內義》曰：金丹之要，全在精勤調燮。精則必明，勤則必成。首則勤於釆取，次則戒於持盈。以俟鼎器圓成，藥物全備，則運符進火，添抽汞鉛，時晷相符，節候&#26080;爽，故得陰陽氣足，離坎珠圓，神化成真，長生久視。若乃情躁心怠，妄作謾為，緯侯相差，符節不應，則隆冬大暑，盛夏嚴霜，&#23033;女逃亡，赤龍奔逸。神精既失，金液難求，氣索體贏，形衰身歿。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　供養尊禮，虔心供養，日夕尊禮真仙聖師，而又修行篤敬，外則宅舍昌盛，內則身心安寧。動與吉會，神明護門。高象先日夕思真，不覺魂升玉京，上帝憐之，命西華太乙夫人指示金丹訣。其篇有曰：乾坤，陰陽之門戶。乾道男兮坤道女，時人不識真陰陽，茫茫天地尋龍虎。觀此則門戶宅合在吾身也。斯經尊妙，獨步玉京。《七籤經教部》云：夫三洞者，是一乘之妙旨，三景之玄言。了則上聖可登，悟則高真斯陟。龍章鳳篆，顯至理之良詮；玉簡金書，引還元之要術。&#20917;斯經為三洞之冠，故云獨步玉京。從古至今，仙真上聖未有不由是而修證者，萬法千門，靡不出此。巍巍蕩蕩，非可以名言思議。頌曰：內名隱諱不堪論，&#26080;位真人號獨尊。了得內名須受用，方知劫劫鎮長存。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道言：凡誦是經十過，諸天齊到，億曾萬祖，幽魂苦爽，皆即受度，上昇朱宮。格皆九年，受化更生，得為貴人。而好學至經，功滿德就，皆得神仙，飛升金闕，遊宴玉京也。上學之士，修誦是經，皆即受度，飛升南宮。世人受誦，則延壽長年，後皆得作尸解之道。魂神暫滅，不經地獄，即得返形，遊行太空。此經微妙，普度&#26080;窮，一切天人，莫不受慶。&#26080;量之福，生死蒙惠，上天所寶，不傳下世。至士齎金寶，效心盟天而傳，輕泄漏慢，殃及九祖。長役鬼官，侍經五帝，玉童玉女，各二十四人，營衛神文，保護受經者身。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：十過以成數，言經功圓成，諸天齊到。青元真人曰：、億曾萬祖，乃&#26080;始以來拾身受身所育父母，乃祖乃先，幽滯魂靈，久拘苦爽，悉獲受度，上升朱宮。南方丹天世界有南昌上宮，宮有朱陵之府，府有流火之庭，乃鍊化度仙之所。獲超升者，經由此宮，受三火大鍊鍛，鍊五濁穢形，以王眸之光鍊其氣質，以黃華之水灌蕩尸形，然後內孕靈真，隨其報化而遂更生。鍊度之格有三：上學三年受度，中智九年，下學二十四年。格皆九年者，總以中格言之，此世法釋也。若以道用，當求於身。十過者，則十月之理；諸天齊到者，萬神混歸元一。億曾萬祖，乃父母假合之物；幽魂苦爽，即有身之後昏濁之氣。皆即受度，上升朱宮。乃鍊化假合昏濁之氣，超入清淨光明之域，受化更生，得為貴人。謂融鍊假合濁之氣，俱化陽神，更生真氣，萬神為一神，萬氣為一氣，長養聖胎也。學士到此地位，已得神全氣足，延年長生；所謂仙者，尚未可言。而好學至經，功滿德就，皆得神仙。若進修內功，成就外行，方可言仙。內功者，火候脫胎，神化之道。外行者，濟人利物，如漢天師區別人鬼，葛仙翁濟度幽魂，許真君誅剪蛟妖是矣。經云：學者雖守道，不作功德，亦不能得道。若內丹成，積修外行，則功滿德就，飛昇金闕，遊宴玉京，真不虛也。上學之士，修誦是經，皆即受度，飛昇南宮。上學者，聞道勤行也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　《老子》曰：上士聞道，勤而行之。蓋勤則有功，即飛昇南宮也。世人受誦，則延壽長年，後皆得作尸解之道。世人，乃常俗之流。紫陽真人曰：大丹之法，至簡至易，雖愚昧小人得而行之，亦躋聖位。尸解有四種；一者兵解，若嵇康寄戮於市，淮南託刑于獄。二者文解，若次卿易質於履，長房假形於竹。三者水火解，若馮夷溺於大川，封子焚于大樹。四者坐解，視其已死而足不青，皮不皺，目光不毀，屈伸從人，名太陰鍊質，肉過百年不朽，更起成人。《真語》云：尸解仙不得御華蓋，乘龍登太極，但不死而已。故云魂神暫滅，不經地獄，即得返形，遊行太空也。說者，謂尸解者。曰瑩骨輕，精血不變，投其屍于名山大川，百年之後，化生珠玉也。此經微妙，普度無窮，一切天人，莫不受慶。以道用釋，此經即至寶也，即金液也。微妙，即白虎也，即兩七也。崔真人《入藥鏡》兩七聚輔翼。人以此經微妙之功，順則生物，逆則成丹。廣濟有情，普度無窮矣。一切天人，大修行者，以天人分兩義，猶金丹分龍虎二物，莫不受慶。天人以法藥兼施，故皆受慶。經功圓滿，丹道成真，豈特身被長生之恩，偕祖彌蒙超升之惠。上天所寶，不傳下世。此從世法釋。青元真人曰：上真朝奏，必嘯詠此篇。天實寶愛，不傳下世。因後聖君堅請以保甲申洪&#28798;，所以聖聖相傳，不及凡俗。唯至士齎金寶效信，質心盟告諸天，方可傳授。何則？人之愛者，唯金寶。金為堅剛之物，太上設此，使人拾己所愛，破慳&#24673;心，以此捨心回向，表其心誠，堅如金石。若輕泄妄傳，殃及九祖矣。侍經五帝，玉童、玉女各二十四人，此道用釋。經者，祖氣也。五帝妙化五行之氣，童女二十四人，是合內外二景，真神真氣，營衛丹體，保護受經，圓成大丹也。昔許旌陽鍊還丹，乃感上帝，遣五仙童女持劍而下旌陽，日與之戲劍，後乃成道，豈非保護受經者身乎！煩曰：上天所寶不輕傳，若得親傳可上天。金寶效心何所貴，此經微妙福無邊。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道言：正月長齋，誦詠是經，為上世亡魂斷地逮役，度上南宮。七月長齋，誦詠是經，身得神仙，諸天書名；黃籙白簡，削死上生。十月長齋，誦詠是經，為國王帝主、君臣父子、安鎮國祚，保天長存，世世不絕，常為人君；安鎮其方，民稱太平。八節之日，誦詠是經，得為九宮真人。本命之日，誦詠是經，魂神澄正，萬氣長存，不經苦惱，身有光明，三界侍衛，五帝司迎，萬神朝禮，名書上天，功滿德就，飛升上清。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：如世法，則正月長齋，誦詠是經。正月為一歲之始，四孟之首，乃天官上元大慶之月。精思不替曰長，守心戒慎曰齊，是謂正月長齋。口念聲揚曰誦，行坐長吟曰詠，是為誦詠是經。青元真人曰：正月為四始之首，天地通泰，萬物更生之時。乘天官考校之格，長齋誦經，度上世亡魂，斷絕地司連逮之苦，度上南宮也。道用則為進火之月、採藥之時，皆為身中修行下工之旨。《內義》曰：正月屬寅？修丹採藥，以寅申為起伏之候。寅乃陽起之侯，欲於甲時行功，則於寅時先守，以至甲時施用。長齋者，清心也。誦經者，攝&#28801;也。清心攝&#28801;，是為採藥。上世亡魂，乃身中積陰之&#28801;。陽&#28801;雖從子上發生，一陽在五陰之下，至於寅時，猶陰陽相干，陰上陽下，鬱而未暢故，日逮役。至于甲時，以法薰蒸，陽氣奮發上騰，入于離宮，得不謂之斷地逮役，度上南宮乎！蓋經中所言朱宮，或言南昌上宮，或言朱陵，或言南宮者，皆離宮也。離又以坎為應，故張真人曰：取將坎位中心實，點化離宮腹內陰是也。七月長齋，誦詠是經，身得神仙。七月屬申，乃陽伏之候。欲於庚時行功，則於申時先守，至於庚時運汞投鉛，鼎中成寶，亦名採藥，亦鑄鼎器，陽氣日盛，陰氣日消。所謂純陰，鬼也。純陽，仙也。陽氣既壯，即得仙之漸，功滿氣足，神化脫胎，真人出現，故曰身得神仙。得道之士酆岱落其死籍，移注仙籍膺圖受籙，乃獲上昇，故曰諸天書名黃籙白簡，削死上生也。十月長齋，誦詠是經。《內義》曰：採藥足備鑄鼎圓成，預先十月入室，調和神氣。去冬至十五日為始，饉存神於腎間，謂之築固靈根。使根源本始，神氣俱生。身，猶國也。神為身之主，氣為神之臣。神滿氣盈，百骸俱理，丹成質蛻，久視長生；骨肉同飛，形神俱妙，一如經之謂矣。八節之日，誦詠是經，得為九宮真人。八節，八卦也。入室運符進火，以冬至日子時為首起火，神存在腎。陽火運行，其神隨逐而進。腎中，根也。神室，帶也。自根至帶，根帶相運，結胎成果。一舉三時。自子至丑，自丑至寅，金火逼逐，歸還神室，金丹漸結。應冬至立春，節屬坎艮卦，至卯時沐浴，辰時進火，至巳，金火逼逐，還至髓海。應春分、立夏節，屬震巽卦，陽火至極，午時運符，至未至申，金水推運，從雙關鵲橋入室，包固玄珠。應夏至立秋，節屬離坤卦，至酉沐浴，戌亥運符，真氣歸源，一陽來復。應秋分立冬，節屬兌乾卦，周而復始，循環不已，蓋促一年之功，於一日之內，以應八節。几此運用陽火陰符，皆歸中宮，長養聖胎。十月氣足寶鼎功成，脫胎神化，是為真人。夫八卦環列，外實中虛，丹體居中。《易》曰：八卦成列，象在其中。此其所以為九宮真人也。又世法釋八節之日，是太乙司命領諸官吏，紀錄世人罪福功過，有功則舉，有過則罰。其日誦經，乘保舉之格，為九宮真人。本命之日，誦詠是經，魂神澄正，萬氣長存。人身三魂，一魂居直，本屬宿官；一魂居地府，一魂居形內，七魄常在身。七魄使人昏淫，三魂喜人為善。遇本命日，魂神降體就尸，合同循環，歸降不絕，則生人安隱，&#28798;病不生。本日清淨身即得魂與魄合。魂屬陽，魄為陰。陰陽相和，道氣內降，命根堅固，身體清安。若以酒色昏亂形體，魂歸一見，去身七步之遠，取合不能，穢惡衝射，魂乃復去。七魄因魂不能來合，則其陰氣愈盛，鼓舞得志，肆情恣慾矣。若三度昏亂，魂不得合魄者，則陽表陰旺，七魄與陰鬼交通，但思淫亂。夫七魄各有名，曰尸狗、伏尸、雀陰、吞賊、飛毒、除穢、臭肺。尸狗主貪，伏尸主食，雀陰主淫，吞賊主偷，飛毒妄想，除穢敗善，臭肺主一切煩惱，以其不善，故名亦惡。人但念頭不正，即便引入邪道，耽滯酒色，游夢眾惡，污濁穢行，迷亂多睡，耗精疲神，喪氣多病，惱亂至死，彼&#21364;紓快。若於本命之日，精心行善，誦經行道，每每不倦，有進無退，善功徹天，則如經之應感，功滿德就，則飛昇也。許真君《靈寶淨明度人經法》有十毋忘。其中最切者毋忘剛潔。謂人剛則有守，不行淫邪；潔則戒行，不貪飲食。不淫則不損身不精神，戒食則不殺物之性命。故夫飲酒好色而誦經論道者，其罪最重。此皆世法釋也。若言道用，尤有妙理。夫本命之日，是探藥入室之日，是還元返本之日，是歸根復命之日。故一年之內，止有此日，此日之中，唯在一時；一時之間，只用二刻；是攢族之法也。攢七十二候於一日，簇三萬六千正氣於一時，比一時得六候，止用二候誦經鍊丹，則一時中尚餘四候，別有妙用，須在心傳，此為本命之日也。彭真人曰：初則全無形質，一如鴻濛混沌之中，既經起火運符，便應元年滋產，此為本命之日，受氣之初。《參同契》曰：冠婚氣相紐，元年乃芽滋。《內義》曰：若火侯畢行，脫胎神化之道。聖胎存於髓海之中，以周星六十日為期；本命一周以合周星之數，忽然如霹靂之聲，天門裂開，聖胎脫出，凡蛻為仙，長生不死，魔王保舉，諸天奉迎，功備德隆，飛騰可待。李昌齡曰：功者，日用之謂；德者，日新之謂。苟能閔閔然如農夫之望歲，汲汲然如商賈之營財，今日積德，明日累功，所謂地仙三百善，行之只在一年；天仙一千三百善，行之只在四年。第人雖行，多至中廢，為心不堅故也。紫虛元君曰：傅先生少好道，入焦山石室七年，忽遇太極真人授以木鑽，使穿一磐石。戒曰：石透，吾當度汝。石厚五尺餘，傅穿之不息，積四十七年，石忽穿透，太極真人果來度之。此心堅之至，&#20917;誦經行道而精進者乎！頌曰：三月長齋誦是經，諸天上聖為書名。人知本命詠經日，日用之間顛倒行。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道言：行道之日，皆當香湯沐浴，齋戒入室，東向叩齒三十二通，上聞三十二天，心拜三十二過。閉目靜思，身坐青黃白三色雲氣之中，內外蓊冥，有青龍、白虎、朱雀、玄武、師子、白鶴羅列左右，日月照明，洞煥室內，項生圓象，光映十方，如此分明。密&#21610;曰：</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		貪羅鬱羅，符&#26080;蘇陀。太沖太極，陰心，不酒不色，更衣焚香，誦經習善，坐不睡眠，陽包和。出有入&#26080;，入生出死。鬼神莫測，變化自然。元始混&#28801;，玄中之玄。上干有終，下洞大淵。誦之一遍，沉痾自痊。煉魂浴魄，真陽自全。齋戒禮誦，萬過飛仙。&#26080;上祕&#21610;，受命綿綿。重宣心&#21610;，貪羅洞明。玉清上極，梵&#28801;氤氳。分靈布&#28801;，降注付身。形神俱妙，與道合真。臣身得道，七祖飛昇。垂如金格，統攝萬靈。急急如元始玄都律令。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　&#26080;上玄元太上道君，召出臣身中三五功曹、左右官使者、侍香金童，傳言玉女、五帝直符、直日香官，各三十二人，關啟所言。今日吉慶，長齋清堂，修行至經，&#26080;量度人，轉經受生，願所啟上徹，徑御&#26080;上三十二天元始上帝至尊几前。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">　　畢，引&#28801;三十二過，東向誦經。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　上陽子曰：此經實修行之旨，示祖&#28801;之真，所以直言行道之日而不曰誦經之日者，要知經即丹也，丹即道也，道即經也。非道則不出經，非經則不出丹，非丹則不成道。一定之理，更&#26080;別途。此當以道用與世法通釋。夫行道有二，有內行道，有外行道。今先指外行道，沐浴齋戒，嚴設壇墠，燒香誦經，步虛朝贊，為外行道。東海青元君曰：以五香水持&#21610;洗身，此外沐浴大行梵&#28801;，周回十方，以至中理五&#28801;，混合百神，是內沐浴。齋者，非止禁茹葷穢，且先屏絕淫慾，然齊心可以防患，戒性可以消&#28798;。入室者，入靖絕塵，身心專注，可與神靈交通。東向為長生之方，召集生&#28801;，叩齒之法；左為天鐘，右為天磬，召仙靈也。中為天鼓朝奏上聖。心拜者，身形不動，專意存禮。閉目者，收視內觀，&#28801;乃癡寂。青為玄一之&#28801;，黃乃元一之&#28801;，白乃始一之&#28801;；三色之義，取法三清，坐而存之，神明自見。內景外境，蓊然冥合。次存青龍，自肝出，居左。白虎自肺出，居右；朱雀自心出，居前；玄武自腎出，居後。師子白鶴各以六數存之，自六腑而出，分左右。左目化為日輪，現紫赤之光九重；右目化為月輪，現黃白之光七重。與身相去三尺，光明煥爛，射入鼻中，通腦後，入金華宮，結成圓光，大如車輪，以前青、黃、白三色相間，是為九色圓象。以此光明，遍照十方，然後念前密&#21610;。密者，不出聲也。&#21610;畢，關告如前。關告畢，東向端坐，存所出身中四獸等神在前聽法聞經，然後出聲琅誦，不得雜想接談，間斷經法。如對君父，&#26080;少懈怠，務在感通徹天也。此乃外行道，皆世法之當然。若以內行道，則是道用。其事迥別，何以故？世人看經，只看過了不知經中是一大修行，教指人行此經中之道，故云行道之日，而不言看經之日。修煉內丹，則有入室下工，故云入室東向，而不言登壇。升堂者，皆修還丹之說。蓋經者，敬也。天尊說經，令下愚之人知所歸，敬則心向善，不作非為，存神養&#28801;，可以&#26080;&#28798;。若不沐浴齋戒，更衣入室而誦者，反招殃譴。若上士至人則行經中之道，故云行道之日。經即道、道即丹，修丹方有入室之事，故云入室東向。凡煉還丹先須煉己存心，故云沐浴。有道之士先絕慾想，故云齋戒。愚人不知此事，卻乃高聲念將遇去。何謂行道？曰修還丹也；何謂還丹？曰必須師指。故純陽真人曰：不因師指，此事難知。老君曰：吾非聖人，學而得之。故學丹必先求師，不可妄自猜說。既得師傳，先須煉己。何謂煉己？曰去慾念、養精&#28801;。故純陽曰：先須煉己待時</span><span lang="EN-US" style="font-family:&quot;New MingLiu&quot;;color:maroon">j
		</span><span style="font-family: 新細明體; color: maroon">
		既能煉己，須結丹友以為外護。劉海蟾云：箇事非常事，尋人未得人。陳泥丸云：若&#26080;同志相規，覺時恐爐中火候非。既得其侶，先尋爐鼎。《悟真篇》云：先把乾坤為鼎器，次搏烏兔藥來烹。既得爐鼎，然後擇日。何謂擇日？紫陽真人曰：鉛遇癸生須急探。又曰：甘露降時天地合。即此是也。得其日，又得其時。已須行卦&#28801;。故《悟真篇》曰：取將坎位中心實，點化離宮腹內陰。所以叩齒三十二，心拜三十二者，還六十四卦也。閉目靜思者，伯陽真人曰：耳目口三寶，閉塞勿發通。真人&#28659;深淵，浮游守規中也。身坐青、黃、白三色雲&#28801;之中者，我師緣督子曰：先天一&#28801;，自虛&#26080;中來。青&#28801;是汞，白&#28801;是鉛，黃&#28801;是土。以其汞鉛未合，藉土合之。《紫陽自序》云：追二&#28801;於黃道，會三性於&#26080;官，&#25861;簇五行，合和四象，龍吟虎嘯，夫唱婦隨，方知內外蓊冥，四獸羅列，日月照明，洞煥室內，項生圓象，如此分明。密&#21610;者，大音希聲之謂。此之謂行道，此之謂誦經，此之謂內外二景。煉丹既就，然後關告，而身中魂魄皆化為神矣。頌曰：入室之功卻妄情，誦經行道早修行。傳言玉女先關啟，三十二天次第昇。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="color:maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">元始&#26080;量度人上品妙經註解卷上竟</span></p></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
