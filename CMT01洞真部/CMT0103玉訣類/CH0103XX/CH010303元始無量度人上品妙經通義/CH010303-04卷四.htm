<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<link rel="File-List" href="CH010303-04卷四.files/filelist.xml">


<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">洞真部本文類</font><font size="3" color="#800000" face="新細明體">(CH0101)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: #993300">
		元始無量度人上品妙經通義</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		經名：元始無量度人上品妙經通義。明四十三代天師張宇初撰。四卷。底本出處：《正統這藏》洞真部玉訣類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: #993300">
		元始無量度人上品妙經通義卷之四</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">
		正一嗣教道合&#26080;為闡祖光範真人領道教事四十三代天師張宇初註</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">諸天中大梵隱語&#26080;量音　道君撰</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:&quot;New MingLiu&quot;;
color:#993300">&nbsp;</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		默菴曰：此即靈書中篇之序，引玉晨道君之所撰也。諸天中者，即外四天之中也。按《內旨經》云：元始天尊於赤明世界&#26658;陵舍座，是時雲霧鬱勃，七日七夜，玄陰不解。五老上白天尊曰：今日侍座，所未曾見。天尊演教，則河海靜默，山嶽藏雲。今白日晝陰，天人惶懼，不審何故？天尊曰：今日諸天發瑞，靈應自然，玉字煥爛，障蔽天光。咸令四座暝目。俄頃天&#28801;頓啟，冥暗豁消，五色光明，洞照十方。忽有靈書，字方一丈，現於空玄之上，文彩煥爛，八角垂芒，精光奪目，不可得睹。天尊普告曰：此靈書八會，字無正形，其趣宛奧難可尋詳。可解註之。於是，天真皇人受天尊明命，註解其旨，以付道君，使教諸天應得成真，有仙名者也。觀復曰：大梵者，元始大梵之&#28801;，離合以成音梵之言。隱語者，謂隱祕天中，世人不解。&#26080;量音者，殊方異類，普聞妙義，初無限極，凡二百六十五字，分置三十二天，一天各八字。又書於玄都官闕諸天樓觀，則隨人所習，乘&#28801;各歸其處矣。以是大梵之音，遍聞無量而隱於諸天，非皇人按筆而不能傳也。或增入靈書上下篇，并龍篆正文，雷蕭之所不取，故弗及之。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">元始靈書中篇</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		默菴曰：靈書即大梵隱語&#26080;量之音玉字經也。中篇即中央之篇也。元始者，以其元始天尊所說，命天真皇人註釋，以授道君。靈書中篇，則大梵隱語中央之篇也。觀復曰：先真謂此靈書合於大易六十四卦，此經在天地之先，有卦象之前。西王母云：九日導乾坤，母東覆兩卦。可見乾坤二卦始於此，繼以屯蒙，終於既濟、未濟，為造化之綱維也。次列六十甲子於下，明&#28801;數終始循環也。次係月建節侯十二卦者，以表一年陰陽代謝，寒署推遷也。復別朔望盈虛，以明一月也。又標十二時辰，以推一日火侯水符進退也。蓋以一年節侯，促於一月，以兩日半准一月，復以十二卦以應十二時，又促一月歸於一日也。以一時准兩日半，故上下卦象所用皆殊。甲子節侯，其義亦別。綜而言之，上卦甲子經也，下卦節侯時晷緯也。志心內觀動靜、消息、盈虛，自然得意志言，幽微之理盡在是矣。則此篇之義，實與大易之妙，不期然而然。元始說經，於羲皇未畫之先，亦豈假易以明大梵之文也。蓋理一而已，是以若合符契，不待牽引附會而合矣。以是考之，則自西王母而下，默菴少微諸師皆有象易之論，後皆以為始，於觀復之見，其說亦淺矣。今具總圖於後，庶與邵子之《先天》，魏公之《參同》，彭公之《心鏡》，皆默合焉。其於陽火陰符進退之機，庶幾乎盡矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">東方八天</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">亶婁阿昔，&#26080;&#24786;　</span><span style="font-size: 10.0pt; font-family: 新細明體; color: #993300">去聲</span><span style="font-family: 新細明體; color: #993300">　觀　</span><span style="font-size: 10.0pt; font-family: 新細明體; color: #993300">音貫</span><span style="font-family: 新細明體; color: #993300">　音。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，黃曾天內音。亶者，坦然廣遠之貌。婁者，玉京山下長樓之名，上承玄都官。阿者，玄都中阿那之神，掌樓之監，主大梵之&#28801;。&#28801;數交周，則阿那鳴樓都之鼓以集眾真，上朝元始。蒼者，帝君遊臺之名，以其蒼蔚華秀也？&#26080;者，太元也。言太無之中，自然能生真聖。&#24786;者，日月門戶之名。言天中日月會於門。觀者，觀覺也。是天帝之諱。音者，八字之音。能誦之者，則真人乘金輪以開冥，玉女揚華旛以披劍，觀覺主長夜之籙，四真技九幽之苦，七祖披朗，朽骸還生。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">須延明首，法攬菩曇。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，玉完天內音。須延者，玉完西北闕名。大劫數交，須延於是而開，玉真上聖於是而回。明首者，元始之都侯。元始開運，則都候啟道，梵行諸&#28801;，倏忽自朗。法者，法輪罪福之場；攬者，覺也。天帝君之諱，主度魂更生。菩者，菩提也，執九色之節。曇者，曇頤也，把十絕之旛。並上元真人，能常誦洞章，則法輪引籍，攬覺度魂，菩提轉輪，曇賾揚旛，天地得之以不傾，萬物得之以長存也。青元曰：法攬菩曇，即玉清四府真人也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">稼那阿奕，忽訶流吟。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，何童天內音。稼那者，天中主圖之號，領人間生死圖錄，總主神仙，治金華之宮。阿奕乃七寶林中樹名，彌覆四方，實上聖遊圃真人戲園也。忽者，覺也，飛天神人名。主大小劫會。訶者，訶摩也，天中呼元始天尊為訶摩。流吟者，流布歌吟也。劫運既終，訶摩開化教法，普度天人，將來劫壞，真經隱藏，天尊已知，預為歌音也。人能常誦洞章，則主圖先生削罪錄於長夜，註生名於南宮。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">華都曲麗，鮮菩育臻。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，平育天內音。華都者，天中太極宮青華門之別名。曲者，天中梵天神人飛行太極之上，爽靈風之&#28801;，歌洞章之曲。麗者，太和玉女名也。鮮者，鮮雲，即慶雲也。菩者，天中樓名。育者，天中帝君隱名。臻者，至也。育帝常乘八景之輪，遊觀八極之外，回十絕之靈旛以召天魔舉度天人，常能誦此洞章，則飛天遙唱，三界司迎，七祖出離長夜，上升南宮。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">荅落大梵，散煙慶雲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，文舉天內音。荅者，天中玉闕之名。落者，宮闕落落然也。大者，大宥天尊開化運之初，皆放大赦，謂之大宥。使三惡道空，九幽罷對。梵者，梵行之&#28801;，開龍漢之劫，運赤明之辰也。散煙者，真人散香煙於玉關。慶雲者，五色之祥雲也。慶雲接乎紫館，飛天舞乎空輪。青元曰：元始時開大赦，荅落官庭，放釋罪魂。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">飛灑玉都，明魔上門。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，摩夷天內音。飛者，飛天神王之號。天地改運，淪於延康，冥冥無開，飛天啟光散暉，諸天受&#28801;灑者，龍漢一會，倏忽而迴。玉者，玉真，主開長夜之聖號。都者，九幽酆都。人有善功，則玉真開長夜之戶酆都度八難之場。七祖返生，幽魂還光也。明者，解八字之義。魔者魔王也。上者，上帝也。門者，直門下之人，能明識八字之義；則魔王敬伏，上帝養育於始生之門。門下有韓君司命司錄，度筭於南宮，慶流九族，生死蒙恩。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">無行上首，回蹠流玄。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，越衡天內音。無者，上道也。言元始之&#28801;開明無上之道。行者，天元之綱紀，維羅八極，梵&#28801;彌布，流行不息也。上首者，北斗之錄罪宮也。轉運天關，推會度數，數極則大劫交也。回者，轉也。蹠者，履也。劫運之初，元始則履空而輪轉，布化於十方。流者，流三晨之光，照長夜之府。玄者，空也。越衡天上玄都之景，有空峰之山，乃萬聖之所遊，生死之所歸。道未足備身應滅度，魂升空峰，受鍊而升南宮也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">阿&#38465;龍羅，四象吁員。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，蒙翳天內音。阿者，天中有九折之山，連阿相屬。&#38465;者，山上之樓，上通玉清之熙，以望三界之鄉，帝君嘗遊阿丘之嶺，下監萬生之罪。龍者，龍山與阿&#38465;相去九億萬里。羅者，日月之名。羅言山勢相交，日月明於峰上。四者，四極之宮。謂東華、南極、西靈、北真也。四極真人，主生死命籍。象者，象輪之車。真人常乘象輦，遊行三界，校人生死罪錄，開度學人。吁者，曲育也。天帝之諱為南宮度命君，主鍊度朽魂。員者，帝也。是日中生童，主灌精於天人。人能誦詠洞章，則玉名入於帝籙，生死度於南宮，四極給自然之羽車，七祖歡升於福堂也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">南方八天</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">南閻　</span><span style="font-size: 10.0pt; font-family: 新細明體; color: #993300">音焰</span><span style="font-family: 新細明體; color: #993300">　洞浮，玉眸詵詵。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，和陽天內音。南閻者，南方有流火之庭，飛焰煥乎八方。洞浮者，洞陽之宮，流火之&#28801;，炎而浮上也。玉眸者，流火之膏，鍊身體、生玉光、明如眸子，故曰玉眸。南極真人主於宮內，諸學人始得道者，皆詣流火之庭，真人以火膏洗鍊，蕩除塵垢。詵詵者，眾多也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">梵形落空，九靈推前。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，恭華天內音。梵形者，元始天尊在龍漢時號也。赤明世號元名君，上皇開運，號元始丈人，梵&#28801;化形，隨劫化生，以一神而見，不受胎生。落空者，元始自空中而生。九靈者，九華真人也。治南昌上宮，主九幽宿對死魂。推前者，真人主命錄算，推死魂前生功德。觀復曰：一陰始生，乃砂中抽汞，真陰下降，如月之象。復還中宮，陰歸陽室，汞來投鉛矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">&#20953;</span><span style="font-family: 新細明體; color: #993300; background: lime"></span><span style="font-family: 新細明體; color: #993300">菩臺，綠羅大千。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，宗飄天內音。&#20953;者，天中山名。山上有眾龍之窟，黃房之室。</span><span style="font-family: 新細明體; color: #993300; background: lime"></span><span style="font-family: 新細明體; color: #993300">者，真晨道君之內音，理於黃房，混大劫而不終，經龍漢而更明。菩者，飛天真人隱號，有無數之眾。臺者，玉臺也。居澤山之陽。綠羅者，月中夫人字羅英，理治太陰度數，乘梵行之&#28801;，運度之關，以應天元，無差忒。至大劫交，則日月俱會於玉堂之上，俟劫再開，復運化也。大千者，世界之數。以千數至千為小千，小千數至千為中千，中千數至千為大千。人能誦詠洞章，則升黃房之室，遊玉臺之中，覽大千之境也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">眇莽九醜，韶謠緣邅。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，皇笳天內音。眇者，延康之中，天書玉字，翳而不彰，眇眇然也。莽者，龍漢開運，其文復明，莽莽然也。遇真道，男女其運之極，又經一劫，九&#28801;各生一獸，以害惡民。其劫既開，九獸號為九醜之鬼。北帝上真主生死圖錄，故立九醜以輔三官，數極九九八十一萬，度天&#28801;之交，九醜號為九都使者。韶者，皇笳天神霄王內名。神霄王是魔王之神，主常試學道之人，正與不正。作謠歌以亂人心。心固者，王即保舉升皇笳天。緣，南斗之別名。邅，北斗之異號。人有善功則列言於南斗，南斗即度三界之難，拔九幽之苦，告下魔王，不敢害敗之。人有惡行，則三官列言於北斗，北斗即告下魔王滅魂，付九幽之下，充長夜之役，永無出期。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">雲上九都，飛生自騫。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，堂耀天內音。雲上者，飛天神王內諱。開龍漢劫，啟赤明運，敷自然之書，立</span><span lang="EN-US" style="font-family:&quot;New MingLiu&quot;;color:#993300">·
		</span><span style="font-family: 新細明體; color: #993300">
		天地之根也。九都者，三象既分，而有九層之臺，處乎玉京之上，煥乎空玄之中，飛天神人常散百和之香，流五雲之華，以觀飛天真人。臺上有太真玉郎，一日三回，執十絕之旛，一周則諸天上帝三朝玄臺，繞臺三匝。學士常誦洞章，則飛生為開不死之路，流長生之&#28801;，下鍊五魂，則八景存焉。騫者，騫林也。學士得上升玄臺，遊於騫林，身佩天書，口詠洞章，久則上朝玄都之宮也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">那育郁馥，摩羅法輪。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，端靖天內音。那者，天中侍郎之名。主天四時之&#28801;，梵行虛&#26080;之綱，以正端靖天中分度。育者，天關空輪之名。郁馥者，斗中靈童名。常運育輪以召天真，天關十轉，則十方大聖上朝玉京，萬神齊到，而郁馥唱禮。摩羅者，天中大魔內諱。郁馥一唱，魔王束形。學士知四時之&#28801;，十轉之關，則八法輪之門，駕輿升乎玉清，上朝紫微之臺也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">霐持無鏡，攬姿運容。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，恭慶天內音。霐者，天上都監神內名。持者，龍淵之名。眾龍蟠其中，運東井之華，以灌天真，即月中黃華之精，沃注東井之流也。無鏡者，飛天神王也。出無色之光，總生死之籍，開度學人。觀復曰：申時至於庚時，名曰水半斤，陰歸陽室，末來投鉛，其質已消而成，白銀是也。攬姿者，三界門名也。人知此號，則魔王為開長夜之府，技九幽之魂，以度三界門也。運容者，玄和玉女名。人得度三界之門，運容則以朱陵之&#28801;導之於形，太和之津灌之於神，上升福堂。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">馥朗廓奕，神纓自宮。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，極瑤天內音。馥朗者，天中玉京玄臺別號。西靈真人常誦洞章，以遊其上。廓奕者，天中神公內名。與元始同生，為玄&#28801;之範，教學仙之人。能明八字之音，則神公為開長夜之戶，入更生之門，而登玉京之臺也。神纓者，紫微靈童也。主滅度之屍，若得神纓歌&#26080;量之章，則返形於三鍊之房，受自然之&#28801;，樂無窮之遐齡也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">西方八天</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">刀利禪猷，婆泥咎　</span><span style="font-size: 10.0pt; font-family: 新細明體; color: #993300">音皋</span><span style="font-family: 新細明體; color: #993300">　通。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，孔昇天內音。刀利者，南方&#26080;極世界之號魚禪是刀利國，亦曰禪黎。其國有洞陽之宮，流火之庭。靈文始於流火，受鍊，既明之後，刀利國改為福德之堂。猷者，南上好生君內名。婆泥者，火鍊池靈童名。若人得度洞陽宮，皆詣火池受鍊，更生福德之堂。咎通者，刀利世界魔王之神，常遏人生路。人知好生君名，及詣靈童受鍊，即更生福德之鄉，則魔王之神奉焉。人能誦八字之音，則刀利世界元極靈官侍衛其身，徑造南宮，仙人伺迎，三年必能策丹霞之輪，升三&#28801;之天。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">宛藪滌色，大渺之堂。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，皇崖天內音。宛藪者，皇崖天帝內名。主開太漠之經，以明八字之文。滌色者，色界飛天真人名也。常乘車駕龍，出入玉清之中，開度善根之人。大渺之堂者，即化生之堂，空洞之化，結自然之章，坦然廣大，開度萬生之曆也。學人通八字之音，則飛天真人降雲車，載兆身，上升化生之堂也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">流羅梵萌，景蔚蕭嵎。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，極風天內音。流者，天王內名。羅者，月女之諱。主遊宴之儀，流輝極風之天，洞照九玄之真也。梵者，飛天真人名，主回九天之關。萌者，元始天神名，正梵&#28801;，開度天人、保固極風之根。觀復曰：艮者，土也；生成之本，造化之根是也。景者，景皇也。是四極上真人也。蔚者，蔚秀景霄仙人也。並理玉京臺，歷校長夜之中，開度善根之魂。蕭者，仞也。白素元君之宮。嵎者，蕭仞之嵎，對賓之所也。人能常誦洞章，乃得駕九色之雲，上升景黃之臺也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">易邈&#26080;寂，宛首少都。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，孝芒天內音。易邈者，孝芒天王之號。&#26080;寂者，虛&#26080;寂寂之庭也。言此天王從龍漢而來，至赤明而出，居乎虛無之內寂寂之庭也。宛首者，太上道君內號。道君常以元始玄奧，演大法以度人。少都者，日中靈童君之名，常散日精以灌身流，飛華以拂塵。學人知八字之音，天王飛景雲之輿，降三素之軿，度身三界之上，而進入寂寂之庭也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">阿&#32383;郁竺，華漠延由。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，翁重天內音。阿&#32383;者，天王隱名。常乘景霄之輪，遊九層之臺，處玉樓之上，唱洞章以伏眾魔。郁者，郁默天中魔王隱名。竺者，欲界也。魔王郁伯常在欲界之上，誦詠空謠之章。華者，色界光華。漠者，欲界渺漠，不可尋也。延是束鬼之庭，由是禁鬼之房。天王登雲樓之上，詠&#26080;量之章，則天魔應響而束身，&#32675;鬼遇由而伏形，奉之者九祖開泰，脩之者灰骸更生。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">九開自辯，阿那品首。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，江由天內音。九開者，大演之初，天地未判，輪轉三&#28801;，開為九分。九度既明，九位乃列。陰陽萬品於是而生，自然明辯也。阿者，阿丘天王內名，常乘龍軿登龍山之嶺，遊觀九玄之中。那者，那邪飛天神人隱名，飛行三界，歷校長夜，拔度善人之魂。有知八字之音，則天王品度兆身，入飛天之眾首，化朽骨成童子之顏矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">&#26080;量扶蓋，浮羅合神。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，阮樂天內音。&#26080;量者，天中&#26080;量大神之始神也。總統飛天之神，人皆受其品量而得升遷也。扶者，更生真人內名，常校幽夜之錄，簡善惡之根。蓋，玄中福堂之號。浮者，幽夜之魂，受真人開度，謂之浮。羅者，大羅也。開大千世界，召更生之賓，上詣大羅天，定籍削死。合者，合慶也。神者，神公也，乃大羅之相。人能知八字之音，與神公合慶，受度為更生之賓。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">玉誕長桑，&#26658;空度仙。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，曇誓天內音。玉誕者，曇誓天中玉都之名。長桑者，天中騫林，亦名桑林。騫林覆蔭東華之宮，葉上有大洞之章，紫書玉字，煥乎上清，神風一鼓，洞章成音。故曰柏空。度仙者，飛天神人也。簡學仙之人生死錄籍，開度九幽之魂，升入法輪之門也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">北方八天</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">玃&#26080;自育，九日導乾。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，霄度天內音。玃&#26080;者，龍漢之時，飛天之神。元始始開之&#28801;，溟涬&#26080;色之中，玃&#26080;乘運而出，凝&#28801;而立。九霄既立，自抗不終之劫。育者，霄度天王內名。九者，育王乘象輪之車，遊九玄之門，轉九機之度，應劫會之期。日者，天中日童導引和&#28801;，天運之終，日童停光，拔度學者，灌以水母之精，導以太和之&#28801;，洗鍊五神，進入朱宮。觀復曰：乾者，萬物之始，虛&#26080;自然，純精真一之&#28801;，名曰空&#28801;金胎。喻為銀&#37979;，藏於腎中，謂之元神。因一&#28801;化歸中宮，而為丹母，金公推運。金者，先天自然之&#28801;，金胎也。火者，日用發生之陽&#28801;也。返本還元，是為銀也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">坤母東覆，形攝上玄。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，元洞天內音。坤母者，太陰之都候，九靈仙母也。理東海扶桑，暘谷之淵，常總地機，輪轉元&#28801;，上應天關。天關轉，地機動，周天一度，水則涌溢三千三百度。則天地&#28801;交，九海溟濛，一水則瀰天。東者，東海受會，制其河源也。覆者，水神也。理於崑崙山，填固巨海，遏斷東井，則地機不淪，保劫長存。觀復曰：坤者，萬物之成，受胎之後，神藏腎中，是曰坤宮。即性即鉛，運歸中宮。化機乃日用發生之陽&#28801;，以為丹基。藥祖收攝砂汞而為丹質。夫造化者，從&#26080;生有，故坤因乾而立，乾因坤而成，乾坤互相生成，初無先後。譬如鉛因銀而生，銀因鉛而成也。形攝者，是定交之時，坤母形出東海之上，攝召鳥母，以鳳車迎學仙之人，上崑崙之墟。鳥母，乃水候之神。上者，坤母上詣帝君，申劫會之期，度學仙之人，言名於玄都也。觀復曰：一陽來復，妙化之&#28801;，自坤宮而發生。真陽上升，如日之象，至於中宮，金母收攝，是為砂也。砂者，木也；木者，龍也。此青龍受符也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">陀羅育邈，眇&#28801;合雲。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，妙成天內音。陀者，天帝內名。與妙成天俱在雲阿之嶺。羅者，月始生之名，阿在雲嶺之上，抱月而明。育者，妙成天神王名。又：育者，生也。總召十方飛天之神。邈者，天中羽林監神名，神王常使匡御三界，簡人間生死之籍，令魔王保舉得道之人。眇者，眇眇，高遠也。人得保度，詣羽林監，受符升天，眇眇行於雲宮。&#28801;者，雲&#28801;也。合者，合景也。既入羽林，結雲&#28801;以成衣，上升朱宮，遂與諸天合景而上飛也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">飛天大醜，總監上天。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，禁上天內音。飛天者，十方飛天神王也。天中飛玄之&#28801;，結成空洞之經，飛天神王常誦之，以接學人。大醜者，三界之都錄，主生死圖籍。醜者，伯也。三界大魔，受事於大醜。學士能知此音，則魔王保真而身騰三清矣。總者，飛天都統之官，主攝八會之&#28801;，以促天地之運；主領長夜之官，開度九幽之魂。人知天中之音，則魔王列言，大醜，勒錄仙都，而上升禁上天也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">沙陀劫量，龍漢瑛鮮。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，常融天內音。沙者，天中沙蘭之宮。乃紫微之別館。陀者，陀丘山也。陀丘之眾，有巨億萬人，並是新得道受度之人。功德未備，停散其中。劫量者，至劫運一交，此陀丘之眾，計功量德，升朱陸受福而仙也。龍漢者，初劫之名。瑛者，初劫飛天神王名也。常開度幽魂，升沙蘭宮中。鮮者，南宮之童。學人得度，仙童引鍊於朱陵之上矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">碧落浮黎，空歌保珍。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，玉隆天內音。碧者，玉隆天中常生碧霞之&#28801;。落者，飛天神名。一日三時，引天中眾聖，上朝七寶官。浮黎者，天王內名，眾聖上朝則天王稱慶。空者，天中侍宸名。歌者，洞章之曲，侍宸一嘯，靈風協奏，音成洞章，故曰空歌也。保珍者，學人知此八字之音，則升南宮，為飛天之賓，保此不終之劫，珍其自然之文，故曰保珍也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">惡奕&#26080;品，洞妙自真。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，梵度天內音。惡奕者，天王內名也。當龍漢之中，諸緣並盡，過度三界，升太虛之館，受九仙之籙，登大聖之號。至赤明開運，元始錫為梵度天王。&#26080;者，太&#26080;真人也。受天王之符，度長夜之魂。品者，品量幽魂之罪福。洞者；洞明宿對。妙者，妙化之堂，惡緣並盡，宿對既解，升入妙化之堂。自者，與也。真者，天真也。至是與諸天合真也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">元梵恢漠，幽寂度人。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		八字，賈奕天內音。元梵者，元始大梵之&#28801;，高而洞浮，懸而不落。恢漠者，浩而無窮，遠而無礙，有而若無。幽者，幽寥也。寂者，空寂也。杳冥恍惚，不可聞見。其中有真，真中有精，是以普度天人也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		默菴曰：《靈書》義極玄奧，本難尋詳。然每方各六十四字，總六十四句，其自然之數，正與大易八八六十四卦之義合。乾坤為易之祖，故獨出乾坤二字，見天地萬物萬事之變，舉不能逃乎《易》，則天地鬼神造化之跡，亦不外乎《靈書》。蓋可以類推矣。況河出圖，義皇畫而成易，雲篆太虛，而出玉字，天真皇人書而成文，其神道設教之妙，本有不約而同者。愚按天真皇人曰：諸天內音、自然玉字者，皆結飛玄之&#28801;，合五方之音，其文宛奧，難可尋詳。則靈書玉字出自大梵之&#28801;，結空而成文，皇人按筆，演而成章，是為天地之根，萬彙之本。其與太易陰陽動靜之機默合，蓋萬有之理，莫不具夫河圖生成之數也。故內脩之，以鍊己；外施之，以度人；道同乎一本而已矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		道言：此諸天中大梵隱語，&#26080;量之音，舊文字皆廣長一丈。天真皇人昔書其文，以為正音。有知其音。能齋而誦之者，諸天皆遣飛天神王，下觀其身，書其功勤，上奏諸天。萬神朝禮，地衹侍門，大勳魔王，保舉上仙，道備&#23557;得遊行三界，昇入金門。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		默菴曰：舊文，玉字初出時文。今所傳天篆是也。此乃道君末序靈書之妙也。大梵者，諸天自然妙&#28801;結而成文也。隱語者，天帝之隱諱隱名也。&#26080;量之音者，空洞自然之音、響徹諸天，功資&#26080;量也。舊文者，當元始說經之初，皇人按筆之始，皆諸天梵&#28801;結而成文。故字皆廣長一丈，玉字金書，八角垂芒，即後所傳之天篆也。是曰：舊文。昔書其文以為正音，今之所傳，皆後世譯出而成篇章，即昔之正音也。有知音而齋誦者，其感諸天遣神王下觀書，其功勤上奏，然後萬神敬禮，地衹侍衛，雖魔王之重，亦保舉上證仙品矣。道備者，侍其功圓行滿，&#23557;得遊行三界之上，升入金門，臣事三境，日侍帝側矣。觀復曰：其中虛實相通，象數可見。以九日導乾推之，理無遺矣。夫乾始於北者，即陽生於子也。甲配乾，子為黃鍾，故甲子始於冬至。還丹者，循環大梵而脩耳。四象五行、三元八卦、日月龍虎、砂汞鉛銀，隱語之中俱備。至於陰符陽火、溫養抽添，非依卦爻升降，甲子循環，何以取則？故乾坤坎離四卦，象天地日月，包囊萬物，為鼎器藥物樞紐根宗。餘六十卦以應六十甲子之數。准則春秋推移，寒暑分二十四&#28801;，譬七十二候，以應一年十二月之節。歸於一月之內，以一月之候，促於一晝夜十二時中，定刻漏、正時晷、明子午、按陰陽、通晦朔、合斤兩，依天地之大數，&#21494;陰陽之化機。故卦有三百八十四爻，火有三百八十四銖，以是萬物由虛而生，大梵之理，其實與大易同也。此其諸師之論默合，而丹易未嘗殊途也。學士能究靈書之微奧，則丹基易道得矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		此音&#26080;所不辟，&#26080;所不禳，&#26080;所不度，&#26080;所不成。天真自然之音也。故誦之致飛天下觀，上帝遙唱，萬神朝禮，三界侍軒。&#32675;妖束首，鬼精自亡。琳琅振響，十方肅清，河海靜默，山嶽吞煙。萬靈振伏，招集草仙。天&#26080;氛穢，地&#26080;妖塵。冥慧洞清，大量玄玄也。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
		<span style="font-family: 新細明體; color: #993300">
		默菴曰：此道君申言學士脩誦之功用。此音者，即&#26080;量之音也。誦之能辟逐一切精邪，能消禳一切&#28798;害，能度脫一切生死，能成就一切天人，以其功無所往而不致，故重述曰天真自然之音也。皆諸天至真口宣自然梵&#28801;之文，非假人世篆畫之音，是以其功莫大也。故誦之乃致飛天下，觀書其功。上帝遙唱，讚其善，萬神朝禮，一身之神，三界侍從於軒轂。至此，則三尸伏匿，六賊退藏，&#32675;妖束首，外魔頓息，鬼精自亡，內識頓消。業識既淨，垢穢皆空，惟本來之性，真一長存矣。琳琅振響者，形神俱仙，天樂自鳴。十方肅清者，寂無遺響也。河海靜默者，愛河苦海，皆澄靜矣。山嶽吞煙者，山嶽內固，神凝息定。萬靈振伏者，功圓道備，萬靈靡不振伏。招集群仙者，萬神朝元，不召而集。天無氛穢，地無妖塵者，性寂情冥，太虛同體。冥慧洞清者，冥者，幽寥無聯；慧者，朗徹無邊：洞者，虛明無礙；清者，澄瑩無窮。觀復所謂冥通慧照之力是也。內功至此，八方洞徹，一性混融，大包宇宙，細入毫芒，此皆至玄至微之妙，其量豈可得以津涯測哉！是曰大量玄玄也。雖天地之大，萬有之眾，蠢動蛸翹，皆含一靈之妙本，俱自有生於無，莫不兆乎太極、五行、陰陽而後具能知全乎。太極之一本，而不匿於萬殊之異，則返乎無聲無臭之初，而復歸于&#26080;極矣。天尊說經，自懸一寶珠而始演十回之妙義，其於大梵之祕，丹道之玄，無不備矣。其末也，猶恐學人墮沉空著有之偏，而卒曰：冥慧洞清，大量玄玄。則一經之要，黍珠之奧，盡在是矣。又豈有為法象之可得而至哉。所謂契虛合&#26080;，復歸於&#26080;極也。在乎返求諸己，則虛靈不昧，天地皆備於我，而至神至妙之道得矣。</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">黍珠空懸十迴之圖</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: Times New Roman"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1028" type="#_x0000_t75" style='width:102.75pt;
 height:148.5pt'>
 <v:imagedata src="CH010303-04卷四.files/image001.png" o:title=""/>
</v:shape><![endif]--><![if !vml]><img border=0 width=137 height=198
src="CH010303-04卷四.files/image002.jpg" v:shapes="_x0000_s1028"><![endif]></span></p>
		<p align="left" style="line-height: 150%; margin-top: 0; margin-bottom: 0">
		　</p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">金丹十轉四靈之圖</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: Times New Roman"><!--[if gte vml 1]><v:shape
 id="_x0000_s1029" type="#_x0000_t75" style='width:93pt;height:88.5pt'>
 <v:imagedata src="CH010303-04卷四.files/image003.png" o:title=""/>
</v:shape><![endif]--><![if !vml]><img border=0 width=124 height=118
src="CH010303-04卷四.files/image004.jpg" v:shapes="_x0000_s1029"><![endif]></span></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">中篇合易火候之圖</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: Times New Roman"><!--[if gte vml 1]><v:shape
 id="_x0000_s1030" type="#_x0000_t75" style='width:171.75pt;height:168.75pt'>
 <v:imagedata src="CH010303-04卷四.files/image005.png" o:title=""/>
</v:shape><![endif]--><![if !vml]><img border=0 width=229 height=225
src="CH010303-04卷四.files/image006.jpg" v:shapes="_x0000_s1030"><![endif]></span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">太極圖合元始一&#28801;全體妙用圖說</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		混洞赤文，&#26080;&#26080;元上真，此所謂&#26080;極而太極也。元始祖劫，化生諸天，開明三景，是為天根，上&#26080;復祖，惟道為身。此所謂太極動而生陽，動極而靜；靜而生陰，靜極復動；一動一靜，互為其根，分陰分陽，兩儀立焉。五文開廓，此所謂陽變陰合，而生水火木金土，五諿順布，四時行焉。五行一陰陽也，陰陽一太極也，太極本&#26080;極也。普植神靈，&#26080;文不光，&#26080;文不明，&#26080;文不立，&#26080;文不成，&#26080;文不度，&#26080;文不生。此所謂&#26080;極之真，二五之精，妙合而凝，乾道成男，坤道成女，二&#28801;交感，化生萬物，萬物生生而變化無窮焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		元始一&#28801;全體妙用之圖，學士所當究索其意，則先天之道不謀而契，造化之妙可得而窺。故儒者知幽明之故，周乎萬物，原始返終，窮理盡性，得不昧死生之妙。老氏則曰深根固蒂，長生久視，蓋各有所宗也。夫如是，何以致之？經曰：知其雄，守其雌，復歸於嬰兒；知其白，守其黑，復歸於&#26080;極。此金液還丹之道也。故能探根固蒂，長生久視矣。按此觀復之說，默庵先生取之。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">青帝辛天君降筆跋默庵先生所書武昌衛鈁本</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: #993300">
		經以心傳，經以心悟，心悟心傳，天人普度，以此存心，帝其汝顧，信受奉行，好事好做。庚寅年五月辛天君降筆云：法子志專，信士誠信，感吾混元經教，吾故到壇。大哉靈寶度人經，不是文章撰得成。諸經劫壞應須壞，惟有斯文在玉京。夫自古及今，上聖仙佛成道，未有不奉度人經法者。諸經中，元始度人為上品經也。經者，陽則起人善念，陰則開度幽靈，功莫大焉。吾當以耳與子說，子當以口聽吾言。呵呵口聽，是以六根互用處，混元之妙在此。諸子等念《度人經》，還知玄妙否？人心即寶珠，元神即元始，神外無天尊，心外無道法。欺心者昧天乎？念經之初，當攝萬念歸一，即元始召十方也。正念誦經，即元始說經也。情念識神，神不妄走，即十方聽經也。忘情絕念，便是寂&#26080;遺響處。性清混一，真偽皆歸，一志不分，久之自然純熟，萬妄歸真，即天人受度也。如此會得，自然到無色之界，萬念之魔，悉歸吾化，即真人也。此是經中之旨也。但念經不知此理，不攝念、不返真，雖日念萬&#24487;，於吾何益？至於鍊度一節，猶難言也。自不知經旨，何能度人乎？會得寶珠空懸，能斂萬念歸真，一志不動，如元始一時辰自到寂無遺響處，喜慶難言。到此三界鬼神皆敬畏矣，一切幽靈皆受度矣。夫祭鍊幽靈，大功大德。上古仙佛，皆是以脩自己為功，度他人為德，方能功行兩全。吾乃雷霆吏。吾昔於太古時，已成上道，後復身入雷司，驅風雷、致雨露、發生萬物。雷霆乃天之仗植，帝之威權，道之樞機。生殺之權，雷霆主之，造化無窮，功莫大焉。吾能生能殺者，由能行仁義故也。仁為春官，發生萬物；義為秋官，肅殺萬物。助天地、行四時，代上帝掌世運，吾亦脩功德不已也。成道不濟人，又何益於上帝？且如玉帝，萬劫上道，猶主世運，況吾儕乎！諸子既入吾道法中，行當體此意。諸子皆吾法中之白眉者，吾故談論至此，非泄雷機，以惑汝之眾。諸子可專心脩奉，吾在壇助汝道風。此去汝若有&#28798;，可專一志、奉一神、念一經，以保而已。勉旃勉旃。傍有人問奏職。批云：從宗壇保吾，何敢言職。職不必高，高而無功，又何益焉。但云奉道弟子，亦可達帝，一念真誠，金石皆透矣。五月五日五雷猛吏辛忠義書，弟子陳元亨筆錄。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;New MingLiu&quot;;color:#993300">
		&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: #993300">元始無量度人上品妙經通義卷四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
