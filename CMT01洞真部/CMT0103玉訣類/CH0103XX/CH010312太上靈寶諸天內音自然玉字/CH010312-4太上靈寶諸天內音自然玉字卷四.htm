<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <p style="margin-top: 0; margin-bottom: 0">
		<span style="font-family: 新細明體; color: #9966FF"><a name="太上靈寶諸天內音自然玉字0">
		<font size="6">太上靈寶諸天內音自然玉字</font></a></span></p>
		</td>
      </tr>
      <tr>
        <td width="95%" align="center" height="100%">
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 16.0pt; font-family: 新細明體; color: maroon">
		太上洞玄靈寶諸天內音自然玉字卷之四</span></b></p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		　</p>
		<p align="center" style="text-align: center; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">元載孔昇天音第－</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　元載孔昇天中，有自然之書八字，文曰刃利禪猷婆泥咎通。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成孔昇天中大梵隱語無量之音，以付道君，使教孔昇天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">元載忉悅境，利浮爓洞陽。禪享苦生界，猷命化南宮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">婆耶有鍊池，泥津飾彫容。咎醜遏生源，通勃肆鼓洋。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以孔昇天中合五方飛玄之&#28801;，以和八字自然之音，曰無量洞章。孔昇天去皇崖天九百萬&#28801;。元者，元之始，載梵行之&#28801;以成孔昇之天。刃利者，南無際世界之號，禪是刃利之國。生存其國，則為苦生無善之根，其界上有洞陽之宮，浮爓為流火之庭，熒飾光芒。靈文既明，刃利國土改為福德之堂，苦生之魂皆得度入洞陽之宮。猷是南上好生君內名也。婆泥，則鍊池之靈童也。苦生之人，得度洞陽之宮，皆詣鍊池受靈童之鍊，而更生福德之世。咎通，刃利世界之魔神，常遏人生生之路。人知好生君名，詣靈童而受鍊，魔神即奉之焉。學得八字之音，則刃利之境，無極靈官侍衛其身，而造南霍，則仙人伺迎，三年必能策丹霄之輪，上昇三&#28801;之天也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">太安皇崖天音第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太安皇崖天中，有自然之書八字，文曰宛藪滌色太眇之堂。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成皇崖天中大梵隱語&#26080;量之音，以付道君，使教皇崖天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太安宛太漠，藪遙但赤明。滌蕩塵滓氛，色界大羅青。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太漠導真科，眇邈空洞經。之歷飛天誠，堂堂更化生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以皇崖天中合五方飛玄之&#28801;，以和八字自然之音，曰：無量洞章。皇崖天去極風天八百萬&#28801;。太者，虛之名，以安皇崖之天。天有帝王，監名宛藪，而開太漠之徑，以明八字之文。明道既彰，大羅之上鬱然澄清。滌色者，是色界上飛天真人也。常乘景雲之車，駕九色之龍，遊乎三界之上，出入玉清之中，蕩除塵滓之&#28801;，開度善根之人。太眇為空洞之化，結自然之章，理明道以教導，勸拯度於萬生。學見八字之音，洞知天中之名，飛天降致景雲之車，載兆上昇，化生之臺也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">顯定極風天音第三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　顯定極風天中，有自然之書八字，文曰流羅梵萌景蔚蕭嵎。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成極風天中大梵隱語&#26080;量之音，以付道君，使教皇崖天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">極風流元景，羅暉曜九玄。梵綱迴天劫，萌邃固玉根。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">景行歷長夜，蔚秀落華年。蕭仞空中立，嵎上對清賓。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以極風天中合五方飛玄之&#28801;，以和八字自然之音，曰無量洞章。極風天去孝芒天七百萬&#28801;。極風，洞極之&#28801;，綱維八員而成天也。天立而八字明焉。流者，天王之內名。處乎紫霄之上，遊觀玉京之山。羅者，月女之諱。流暉極風之天，洞照九玄之員。梵則飛天之人，萌則元始之神，飛天則迴九天之關，大神則固極風之根。景皇四上真人蕭蔚，亦是景霄仙人，並治玉京之臺，常乘三色之雲，歷校長夜之中，料生死於簡籍，開度善根之魂，萬劫長對，並係之焉。若修靈文於洞章，則仰披九玄之房，乃得駕三色之雲，上昇景皇之草，拔九幽之魂，死骸更生法輪之門。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">始皇孝芒天音第四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　始皇孝芒天中，有自然之書八字，文曰易邈無寂宛首少都。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成孝芒天中大梵隱語&#26080;量之音，以付道君，使教孝芒天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">始皇易有&#28801;，邈哉何寥寥。無形空中有，寂庭秀玉標。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">宛覺摩羅真，首負三素&#39095;。少童翼朱日，都圓煥幽寥。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以孝芒天中合五方飛玄之&#28801;，以和八字自然之音，曰&#26080;量洞章。孝芒天去浮容天六百萬&#28801;。始皇天中大梵始行之&#28801;，以綱維孝芒之天。天中有天王，號曰易邈。從龍漢而來，赤明而出，在始開之中，故曰寥寥。在虛無之內，處乎寂寂之庭，神景玉秀，為萬道之標。宛首者，太上道君之號。道君駕乘八景玉輿，策三素之雲，開元始之玄奧，演大法以度人。少都是日中靈童名也。恒散日精以濯真，流飛華以拂靈，披長夜之戶，明九幽之房。學聞天中之音，則洞天中之名，天王下飛景之輿，降三素之軿，度身三界之上，進入寂寂之庭也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">太皇翁重浮容天音第五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太皇翁重浮容天中，有自然之書八字，文曰阿&#32383;郁竺華漠延由。天真皇人曰：其八字，飛玄自然之書，字方一丈，文采煥曜，洞明八方。元始下教，使撰其字，解其音，合成翕重夫中大梵隱語無量之音，以付道君，使教爺重天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太黃阿雲樓，&#32383;波霄上吟。郁默遏玄路，竺</span><span style="font-family: 新細明體; color: red">＠</span><span style="font-family: 新細明體; color: maroon">歌謠音。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">華界多欲門，漠漠不可尋。延演億萬眾，由庭成鬼林。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以浮容天中合五方飛玄之&#28801;，以和八字自然之音，曰無量洞章。浮容天去江由天五百萬&#28801;。太皇中元之&#28801;，梵太漠之綱，以成翁重天。天有九層之樓，結雲&#28801;而峨峨。阿＠者，則天王之隱名。常乘景霄之輪，遊觀九層之阿，處玉樓之上，上嗚洞章以召魔王。上為真仙之館，下為鬼神之家。郁默者，為天中魔王之隱名。竺＠則是魔王之都伯也。恒在欲界之上，誦詠空洞之歌，延演則是束鬼之庭。由者則為禁鬼之房。天王上登雲樓之上，吟誦無量之章，則天魔應響而來，草鬼詣由而伏形。真人常佩八字而飛空，誦無量而登玉清，竊其音則洞徹，盻其篇則洞靈。奉之者則九祖開泰，修之者則死骸而更生也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">無思江由天音第六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　無思江由天中，有自然之書八字，文曰九開自辯阿那品首。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成江由天中大梵隱語無量之音，以付道君，使教江由天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">九玄乘運明，開清長夜宮。自以靈運會，辯集大化通。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">阿丘超龍嶺，那耶翼三房。度品飛天眾，首化以成童。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以江由天中合五方飛玄之&#28801;，以和八字自然之音，曰無量洞章。江由天去阮樂天四百萬&#28801;。九開大衍之數，天地未光，有九分之關，轉輪三&#28801;，九度明焉。江由天&#28801;於是而立，九五列位，開定陰陽，法化流演，萬品受生。阿丘，天王之內名。常乘九色之龍，駕三素之軿，上登龍山之巔，遊觀九玄之中。那耶者，飛天神人之隱諱，飛行三界之上，歷披長夜之宮，開九幽之房，拔度善人之魂。有明八字之音，誦詠無量之章，則九祖得出長夜之府，幽魂更生朱陵之宮，可謂朽木生華，死骸還童，長修不怠，則飛天齊功也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">上揲阮樂天音第七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上揲阮樂天中，有自然之書八字，文曰無量扶蓋浮羅合神。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成阮樂天中大梵隱語無量之音，以付道君，使教阮樂天中宿有仙名者，度應得道人也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		阮樂無為始，量度飛天人。扶曦通幽夜，蓋慶流上玄。浮爽乘運歸，羅界開大千。合慶更生賓，神公定命年。天真皇人曰：其章以阮樂天中合五方飛玄之&#28801;，以和八字自然之音，曰&#26080;量洞章。阮樂天去曇誓天三百萬&#28801;。阮樂天中有&#26080;量品大聖眾，&#26080;量則大眾之始神也。總統飛天之人，皆受其品量而得遷昇也。扶曦者，則更生真人內名。常校幽夜之錄，簡善惡之根。善者受其開度，惡者極其對根。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		蓋者，玄中之福堂大號也。幽夜之魂，受真人開度，謂之浮，乘運而歸，上昇福堂。羅者，大羅也，而開大千世界間合更生之賓，上詣大羅之天。神公是大羅天之丞相，為受更生之賓，定命籍於朱宮，削死根於三官也。學知八字之音，則九祖受福於真人，拔幽夜之萬劫，受更生於神公也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">無極曇誓天音第八</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　無極曇誓天中，有自然之書八字，文曰玉誕長桑&#26658;空度仙。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成曇誓天中大梵隱語無量之音，以付道君，使教曇誓天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">曇誓玉都上，誕騫秀東華。長條班紫洞，桑林翠碧霞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">&#26658;卉和神風，空生自然歌。度人三界庭，仙堂養雲芽。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以曇誓天中合五方飛玄之&#28801;，以和八字自然之音，曰無量洞章。曇誓天去霄度天二百萬&#28801;。玉誕者，曇誓天中都名也。上有騫林之樹，覆蔭東華之宮。騫林之葉有大洞之章，紫書玉字，煥乎上清。下有扶桑之樹，上森騫林之叢，碧雞嗚其蓋，青霞翠其峰，神風流返香之草，以鼓桑林百籟之音，神風一詠，空生洞章。度仙者，曇誓天中飛天神人也。常以雞鳴之始，上登玉臺之上仙堂之中，取五方雲芽之精，仰咽日月三晨之光。常簡學仙之人生死錄籍，開度九幽之魂，昇入法輪之門。學知此法，則能策神風以飛煙，上昇騫林之叢，七祖則出長夜之府，上登更生之宮也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　元始天尊告太上道君曰：赤明始開其八天之&#28801;，分度並屬西方素天，天有八字，合六十四音，皆天中大梵隱語無量之音。行七&#28801;天君之道，當佩其音，誦其章，出入遊行，常當叩齒七通，思白虎師子導引左右，素雲三重覆匝身形，密&#21610;曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">七&#28801;金靈，八天尊神。白虎策輦，師子捧轅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">七&#28801;纏綿，鍊我成仙。身發金光，肺映素雲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">內外變化，昇入洞門。七祖出夜，九幽放魂。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">三塗五苦，長斬惡根。同歡福舍，受慶自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">億劫開度，隨運長存。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　畢，引&#28801;七咽止。行七年，八天各以太素玉女、玉童各八人侍衛身形，降致太素七&#28801;之薰，留年住世，萬劫童顏，慶及七祖，昇度南宮，返胎更生，世世王門。大乘妙道，普度天人，勤為用心，勿忘我言。道君稽首，奉受命旨。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">皓庭霄度天音第一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　皓庭霄度天中，有自然之書八字，文曰玃無自育九日導乾。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成霄度天中大梵隱語無量之音，以付道君，使教霄度天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">霄度玃靈運，無量洞得真。自抗不終劫，育生保長年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">九會應玄機，日童披夜還。導蕩長夜戶，乾門鍊五仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以霄度天中合五方飛玄之&#28801;，以和八字自然之音，曰無量洞章。霄度天去元洞天九萬九千&#28801;。霄度是元始始開之&#28801;，溟涬無色之中。玃無，是龍漢之天飛天神人也。元始始開之際，玃無乘運而出，凝自然之精，而立霄度天焉。故曰無量而得真也。霄度既立而自抗，不終天劫。育者，霄度天王之內名。常駕象輪之車，遊行九玄之門，轉九機之度，以應劫會之期。天運之終而日童停光，拔度學者之人，灌以水母之精，導以太和之&#28801;，攝召長夜之魂，得出九幽之戶，皆上詣天門，受鍊五神，進昇朱陵之宮，受福祿於天堂，逍遙無為，永居自然也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">淵通元洞天音第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　淵通元洞天中，有自然之書八字，文曰坤母東覆形攝上玄。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成元洞天中大梵隱語無量之音，以付道君，使教元洞天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">元洞坤幽戶，母宮運地關。東河受靈會，覆山繞長源。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">形居無窮&#28801;，攝鳥對帝君。上選皇生錄，玄圖記仙人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以元洞天中合五方飛玄之&#28801;，以和八字自然之音，曰無量洞章。元洞天去妙成天八萬八千&#28801;。淵通者，通元之&#28801;，&#28801;凝而成元洞天也。坤母者，太陰都候九靈之母，治在東海扶桑暘谷之淵，常總地機輪轉元&#28801;，上應天關。天關轉，地機動，周天一度，水則涌三千三百度，九江涌溢，水則彌天。東海受會，制期河源，覆山水神也。治於須彌之山，以山鎮固於巨海，遏斷於長源，則地機而不淪，保劫而長存。會之欲交，而坤母出東海之上，攝召鳥母。鳥母則水之候神，上詣帝君，而申劫會，以度學仙之人。上選者，上帝司命也。水欲出而司命科校學仙人名，上言玄都之宮，有知八字之音，大水出時，則鳥母迎以鳳車，上登須彌之山，倏欻之間，而天地都清矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">太文翰寵妙成天音第三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太文翰寵妙成天中，有自然之書八字，文曰陀羅育邈眇&#28801;合雲。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成妙成天中大梵隱語無量之音，以付道君，使教妙成天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">妙成阿陀嶺，羅暉曜玉階。育生部十部，邈匡三界畿。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">眇眇行上雲，&#28801;結成羽衣。合景北靈館，雲上擭手飛。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以妙成天中合五方飛玄之&#28801;，以和八字自然之音，曰無量洞章。妙成天去禁上天七萬七千&#28801;。妙成以龍漢洞玄之&#28801;，赤明開運，其&#28801;於空洞之中，與五篇真文結&#28801;，俱明元始，號妙成之天。陀者，天帝之內名，與妙成俱生在雲阿之嶺。羅者，是月妃之內名。陀在雲嶺之上，抱月而明也。妙成立，而有天中神，字曰育生，總統十方飛天之神也。邈是天中神王羽林監。神王常使匡御三界之上，以簡人生死之籍，主魔王保舉得道之人，得魔王保度，上詣羽林監，受符以昇天，眇眇行雲宮之中。羽林結雲&#28801;以成衣，身衣結雲之衣，遙入朱陵之宮，而受福於天宮，則與飛天合景雲上而飛也。學知天中之音，則三界所稱也。地祇奉迎，洞明鬼神，而坐知自然，三十二年則能駕空飛行三界，遊乎上清，七祖即得開出長夜，度身朱宮，逍遙無為，衣食自然也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">太素秀樂禁上天音第四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太素秀樂禁上天中，有自然之書八字，文曰飛天大醜總監上天。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成禁上天中大梵隱語無量之音，以付道君，使教禁上天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">秀樂飛空經，天人誦靈書。大隗妙法羅，醜伯促運除。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">總攝八會&#28801;，監度長夜軀。上受南宮食，天賓同福廬。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以禁上天中合五方飛玄之&#28801;，以和八字自然之音，曰無量洞章。禁上天去常融天六萬六千&#28801;。秀樂者，則禁上天飛玄之&#28801;，而結成空洞之經，以度禁上天人。飛天者，是十方飛天神王也。常在飛玄之上，而誦空洞之經，以和自然之&#28801;，拔度學道之人。大隗，則三界之都錄，主生死之圖籍。醜伯，則是三界之魔王，常受事於大隗。學識其音則享福，不知其音則被殃，故得魔王保舉而身昇三清也。總是飛天都統之官，常攝八會之&#28801;，以促天地之運&#28801;。監則天王之監，領長夜之宮，校學道簿錄，開度九幽之魂。學知天中之音，則天王之監列言大陳，勤錄仙簿，得為真人，九祖父母，即出長夜，上昇南宮，逍遙歡樂，與飛天同賓也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">太虛無上常融天音第五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太虛無上常融天中，有自然之書八字，文日沙陀劫量龍漢瑛鮮。天真皇人曰：其八字飛玄自然之書，字方一丈，文彩煥曜，洞明八方。元始下教，使撰其字，解其音，合成常融天中大梵隱語無量之音，以付道君，使教常融天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">常融沙蘭宮，陀丘巨億人。劫運改大羅，量度飛天真。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">龍為無崖固，得道難可新。瑛勃保靈運，鮮童歡長年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以常融天中合五方飛玄之&#28801;，以和八字自然之音，曰無量洞章。常融天去騰勝天中五萬五千&#28801;。常融天是無上洞極之&#28801;，而結成天。天中有沙蘭之宮，是紫微之別館，處乎玉清之上，煥乎紫虛之中。中有陀丘之眾，臣億萬人。陀丘者，是新得度受靈之人也。功德未備，故散處其中，劫運一交，則陀丘之眾，計功之重而得昇度朱陵之宮，受福而仙也。龍者，龍漢之時，道始純朴，徒有其化，難可為新。瑛勃者，龍漢之時，飛天神人也。常開度九幽之魂，度蘭宮之中。鮮者，南宮之童，學人得度而鮮童鍊其形容，度於朱陵之上，受福於歡樂之堂也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">太釋玉隆騰勝天音第六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太釋玉隆騰勝天中，有自然之書八字，文曰碧落浮黎空歌保珍。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成騰勝天中大梵隱語無量之音，以付道君，使教騰勝天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">騰勝碧重雲，落羅曜上玄。浮空禮七寶，黎度慶玉文。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		空嘯詠靈風，歌章歡天賓。保此不終劫，珍我自然篇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		天真皇人曰：其章以騰勝天中合五方飛玄之&#28801;，以和八字自然之音，曰無量洞章。騰勝天去梵度天四萬四千&#28801;。騰勝者，赤明九鍊之&#28801;，以成騰勝之天。天中常生碧霞之雲&#28801;，以蔭騰勝之天。落者，雲中飛天之神，常乘碧霞之輩，遊於騰勝之天。一日三時，引天中之眾聖，上朝七寶之宮。浮黎，天王之內名。象聖上朝，而天王稱慶焉。空者，天中之侍宸，嘯而靈風聚煙，靈風既鼓，音成洞章。學知八字，則明天音，七祖去離九幽之府，上昇南宮，為飛天之賓，保此不終之劫，珍其自然之功，既入無為之堂，而保我至真之篇也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">龍變梵度天音第七</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　龍變梵度天中，有自然之書八字，文曰惡奕無品洞妙自真。天真皇人曰：其八字飛玄自然之書，字方一丈，文彩煥曜，洞明八方。元始下教，使撰其字，解其音，合成梵度天中大梵隱語無量之音，以付道君，使教梵天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">梵度惡緣界，奕奕昇靈門。無中拔長夜，品量九幽魂。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">洞明宿對根，妙覺有始端。自入歡樂舍，合真齊仙&#32675;。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以梵度天中合五方飛玄之&#28801;，以和八字自然之音，曰無量洞章。梵度天去賈奕天三萬三千&#28801;。梵度天從龍漢後一劫，而受龍變之號，結大梵之&#28801;而成天焉。惡奕者，天王之內名，住於龍漢之中，諸緣並盡，而得過度三界之庭，昇入太虛之館，受九仙之鍊，而得進登大聖之號。赤明開運，元始錫為梵度天王，故奕奕而昇靈門也。無者，太元真人，受天王之符，而度長夜之魂，品量功德之錄，斷絕宿命之根，受度之魂，既去九幽之對，而得度妙化之堂，便識宿命，其有始端，思緣並盡，逍遙歡樂之舍，與飛天而合真也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p align="center" style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">太極平育賈奕天音第八</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太極平育賈奕天中，有自然之書八字，文曰元梵恢漠幽寂度人。天真皇人曰：其八字，飛玄自然之書，字方一丈，文彩煥曜，洞明八方。元始下教，使撰其字，解其音，合成賈奕天中大梵隱語無量之音，以付道君，使教賈奕天中宿有仙名者，度應得道人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太極元始&#28801;，梵行大羅青。恢廓洞崖上，漠漠無象形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">幽中有妙真，寂中自生精。度我六梵行，人化三界庭</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：其章以賈奕天中合五方飛玄之&#28801;，以和八字自然之音，曰無量洞章。賈奕天去梵行天二萬二千&#28801;。太極者，無數之極而登大羅之上，號賈奕天。元梵，則元始風澤之&#28801;，抗舉澄漢之精，高而洞浮，懸而不落。恢漠者，遠而無礙，有而若無，微不可名，妙不可尋，幽兮寂兮，其中有真，真中生精，度學者之身，六梵之行，人如六梵，而即化形，逍遙三界之上，遊乎大羅之青，名入賈奕天錄，九祖並度大羅之宮，受福於七寶林也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　元始天尊告太上道君曰：大運啟期，赤明始開，其八天之&#28801;分度，並屬北方玄天。天有八字，合六十四音，皆天中大梵隱語無量之音，行五&#28801;天君之道，當佩其音，誦其章，出入遊行，常當叩齒五通，思飛龜羽蓋蓊鬱左右，玄雲三重覆匝身形，神童玉女，羽衣飛裳侍衛前後，密&#21610;曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		玄天徘徊，流景上清。大有啟運，八字高明。飛玄澄虛，洞音自生。五&#28801;纏綿，灌我身形。冠帶北單，受鍊洞靈。腎府化仙，內水光精。飛行三界，遊宴紫庭。七祖同慶，歡樂劫齡。七寶林中，返胎更形。長夜滅死，南宮記名。黃籙白簡，世世生仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　畢，引氣五嚥止。行之五年，八天各以太玄玉童玉女五人侍衛身形，降致玄滋五&#28801;之精，停年留劫，保命三清，七祖同慶，世世生仙，其法高妙，深寶勿輕。道君稽首，奉受命旨。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人稽首上白天尊：自受日月，隨運流遷，去來轉輪，一光一冥，一滅一度，一死一生，身受破壞，一敗一成，經履天地，改易光明，幽幽眇邈，非可思議。自龍漢以來，已九萬九千九百萬重劫。緣對相牽，世世不絕，至于今日。亦嘗生王門，亦嘗生賤家，亦嘗生富室，亦嘗生窮寒，亦嘗生人尊，亦嘗為僕使，亦嘗嬰六疾，亦嘗受光明，亦嘗受智慧，亦嘗受愚聾。諸行備經，身未泰定，惡對緣生，而作無道，非人所行。不敬天地，不畏鬼神，不慈不孝，傷害眾生，死循劍樹，足踐刀山，或入寒夜，或入鑊湯，流曳三塗五苦之中，形魂楚撻，痛毒備嬰，萬劫對苦，乃得還生六畜之中，年命無幾，更受死壞，方復還充五嶽長徒，東嶽作役，無所不更，千劫受苦，乃得還生邊夷之中。雖有人形，而無人情，年命無幾，身復死壞，魂逝四瀆，漣汲溟波，塗炭寒冰，晝夜無寧，百劫對盡，乃得還生賤人之中。六疾醜陋，可憎之極，年命無幾，復受死壞，魂入長夜九幽之中，配役三河，裨塞長源，寒癘切肌，諸苦備經，一切緣盡，乃得更生人中之門。形容端正，人道備足，年命無幾，復受死壞，魂魄方還三官，都使驅馳百極，流離鬼庭，萬年罪竟，乃得還生善人之門。財寶無乏，雖受寬泰，年命無幾，復受死壞，魂神方還三官善鬼，受任都伯，統承生死，千年根斷，乃得受生，通靈徹視，坐見鬼神，役使召制，助國救民。或輔帝王平斷四方，年命無幾，復受死壞，魂神乃得為五帝賓友，交遊神仙。百年根對並消，地謫周竟，三官都統，諸天記名，乃得受生富貴之門，王侯之家。榮祿難勝，根盡福生，發心大願，布散窮乏，廣作功德，而受滅度，徑上天堂，逍遙歡樂，衣食自然。二十四年，更生貴門，受&#28801;智慧，五心開聰，修奉經法，賤財重道，慈心一切，恭敬師寶，功德未全，復受滅度，上昇南宮。朱陵度我命籍，三界書我功名。周流十方三十二天，交遊上聖，為太上之賓，十年還在人中，身作師宗，宣通法音，開度天人，教化草生。展轉億劫，無所不經，死備三官徒對，年限垂竟，而又行惡心，罪倍於常，更受死壞，復還三官，對於徒謫，苦痛過先。如此一善一惡，一緩一急，一死一生，一惱一歡，艱辛轗軻，億劫之中。諸惡漏盡，福德自生，乃得還在富貴之門，道得因緣，供養經法，七寶告靈，發心善願，功名得全，為三界所舉，五帝所明，降致雲輿，八景瓊輪，駕空乘浮，白日昇晨，被蒙天尊，曲逮重恩，拂飭朽骸，得見光明，超淩三界，位登天真。今日侍座，歡樂難言。天尊不以先昔所見淺狹，觸事無能，見使注筆，解說天音，命重教嚴，不敢隱情，輒極所見，悉表乃心。雖不&#35260;縷，然經歷前生億劫以來，遊涉天元，隨法生死，恒值真文，自不履其玄化，洞於本根，將感以私短，而切申自然之書，以解曲逮之文，振琳琅之響，叩瓊瑤之音，義體雖不都備，由足申演天地之根矣。其諸天之中，闊狹度數，氣象變化，日月星宿，宮室山林，真人城臺，及魔王鬼神，應承之所由，其事深奧，亦非可都詳，且問難因緣，亦已舊章載，不復一二，論為煩重。今粗解天書五合文義，其道足以開度天人，拔諸苦根，大法開張，澤被十方，今生來世，男女善人，當得此恩。然按元陽玉匱，九天推數運行，靈關周迴，三十二天一交，偽道出行，萬姓心懷，詐共崇奉，此文當還大羅之上，七寶宮中。三五周竟，萬道勢訖，大聖隆興，下世度人，誅罷偽座，退翦逆民，道德興隆，天下太平，國主享祚，十方寧焉。真經輔世，善瑞日生，壬子之初，乙卯之年，至甲子之旬，當有青帝九種仙人，乘九色之龍，出遊泰山，齎此真經，</span><span style="font-family: New MingLiu; color: maroon">
		</span><span style="font-family: 新細明體; color: maroon">
		以掃不祥。真經下世，角音龍釋，得遇吾此道，其祚自強，以保甲申，普度天人，其時歡樂，此經之功也。奉之者享福，修之者神仙。斯文玄奧，廣覆無窮，大法尊重，伏願天尊，普告諸天上帝，大聖尊神，日月星宿，地上地下，五嶽四瀆，及河海水帝，神仙真人，十方世界諸靈官，一切依大有之格，俯仰之科，禁儻漏慢，秘而奉焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　是時天尊舉手彈指，天上天下，地上地下，無極世界，一切神靈，莫不祕奉。諸天大聖眾，同時稽首長跪稱善。天尊告四座大聖眾，無極太上大道君，三十二天、十方尊神等，天真皇人曰：龍漢之前，在延康之中，隨運生死，至于龍漢，乃受緣對，魂形艱苦，塗炭三官，緣盡根斷，得入福門。經覆天地，一成一敗，無復限極，涉見天元，恒值靈寶，世世出法，化度天人。是以洞究天中之事，能解天書自然之文，大法開明，諸天所崇、宜宣至理，音究朗然。故令注筆，解其曲逮，合和五方無量之音，以成諸天，普度來生，其中玄奧，信而可尊。靈音既朗，諸天光明，天上天下，地上地下，十方無極世界，一切神靈，莫不崇奉。依明真玄科舊制，以玉童玉女各二十四人，燒香侍真，檢慢糾非，不得輕宣。四萬劫一出，下世度人，明各檢慎，勿使有言。是時四眾一時作禮，稽首稱善。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人曰：天書尊重，度人&#26080;量，貴而享福，慢而禍臻。諸是上天已得道過去無極大聖，至真尊神，及飛天神人，五嶽神仙，莫不備受，崇奉天文自然之音，以成至真者矣。自非宿名金籙，玉字上清，終不得見。脫於漏慢之中，見其篇目，神迷其心，終不開悟。有其宿分，自當發心，願樂神文。生遇其世，與文相值，當齎七寶紋繒之信，詣師告盟，上聞諸天，受而佩身。得佩此文，諸天所敬，三界所稱，五帝所侍，地祇奉迎，一切神靈莫不朝門，將拔九祖於長夜，開度死魂於九冥，返受胎於靈氣，得受生於富貴之門。長與諸天交遊，提攜太上之賓也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　五老帝君，宣告諸天，地上五嶽靈山，三河四海，神仙真人玉女，一切神明，天真皇人開大有之妙化，通自然之靈文，天書尊重，禁不輕傳。今生男女，心不懷二，敬信自然。受之者，皆得昇度。奉之者，皆得長年。輕財重法，致魔不言。來生男女，心當破壞，各懷偽黠，貴財賤道，不信至真，縱有歸向，多以浮華，意志不專，貪竊窺覦，致魔有言。故玄科告禁，以七寶紋繒，質求人心。有至學之士，依科寶信，便言名諸天，頒告五嶽，地上神仙，一切記名，宣示魔王，保舉三清，然後而傳。有違玄科，身負風刀，萬劫無還，九祖填夜，長役河源。一切神靈，明識此言。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天真皇人告五老帝君：我嘗於龍漢之中，受文於無名常存之君。俯仰之儀，以丹筆書諸天八字之音，合二百五十六字，以黃繒為地佩身。依明真玄科，以金銀、珊瑚、&#29792;璃、硨磲、水晶、瑪瑙，七寶鎮靈。五色紋繒，各四十尺，以奉神真玄科之信，不得輒虧。至於有心，窮乏不備，貴得表真，當量其輕重，宜而授焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　西王母以上皇元年七月丙午，於南浮洞室下教，以授清虛真人王君，傳於禹，封於南浮洞室石磧之中。大劫交運，當出於世，以度得道之人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太上洞玄靈寶諸天內音自然玉字卷之四</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
