<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		黃帝陰符經夾頌解註</span></b><p><span style="font-family: 新細明體; color: maroon">
		經名：黃帝陰符經夾頌解註。元明間道士王玠（字道淵）撰。三卷。底本出處：《正統道藏》洞真部玉訣類。</span></td>
      </tr>
      <tr>
        <td width="95%" align="center" height="100%">
		<p style="line-height: 150%; margin-top: 0; margin-bottom: 0"><b>
		<span style="font-size: 16.0pt; font-family: 新細明體; color: maroon">
		黃帝陰符經夾頌解註卷</span></b><span style="font-size: 16pt; color: #800000"><b><span style="font-family: 新細明體">中</span></b></span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">南昌脩江混然子王道淵註</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon; font-weight: 700">
		天生天殺，道之理也。</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		以世法言，天生陽也，天殺陰也，一陰一陽之謂道，一生一殺之謂理。天生於春，萬物發生於陽，天之仁也；天殺於秋，萬物收斂於陰，天之義也。陰陽消長，道之理也。是以聖人觀天之道，執理於心，以無為而化天下之民，聖人之仁也；以五刑而齊天下之法，聖人之義也。仁義體用，聖人之道也。以道用言，凡遇身中冬至之時，則當閉關靜定，飛意化火、鍊精為氣，督進陽火，從太玄宮提上南宮，此天生之理也。至此已往陽極而虧，故一陰生于五陽之下，則當斂陽而退陰符。從玉山上京下重樓，送至坤位而止，發武火&#28997;煉，烹陰為陽，此天殺之理也。運用一身，綿綿若存，豈不是道之理也？邵子曰：乾遇巽時觀月窟，地逢雷處躡天根。天根月窟閑來往，三十六宮都是春。如斯之謂也。頌曰：陽龍陰虎兩盤旋，生殺天機理自然。鍊出一九真種子，壺中春滿道綿綿。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天地，萬物之盜；萬物，人之盜；人，萬物之盜。</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		天地，萬物之盜者，此謂天地生萬物，萬物之性命，莫不由乎陰陽運化結成其形。舉心動念處，天地皆知。作其善者，鬼神護佑；作其惡者，雷霆典刑，此天地所以萬物也。萬物，人之盜者，此言萬物之生與人並作，人身之內生八萬四千蟲，今略言之，內則五臟被蟯蛔所食，外則皮膚被蚤蝨所攻。譚景昇《化書》所謂：虫營虰者，腹中之蟲也。搏我精氣，鑠我魂魄，盜我滋味，而有其生。此萬物所以盜人也。人，萬物之盜者，此言人為萬物至靈，一心包含萬物之理，師天地而知運化，師蜘味而結網罟，師蜜蜂而立君臣，師拱鼠而製禮，師鳴鳳而作樂，師螻蟻而設兵陣。聖人能取萬物之理以致一身，此人所以盜萬物也。總而言之，天地人物之生，皆在大化之中，形形相盜，物物相欺，無非陰陽五行之氣使之而然也。唯有道者了明三盜，超出陰陽之外，則無三尸所盜之害也。學者宜玩味焉。頌曰：天地人同萬物生，一家一竅各含靈。形形相盜陰陽化，悟者超凡入太清。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">三盜既宜，三才既安。</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		此承上云三盜之義，於此故云：三盜既宜者，此所謂有道之人一性覺照，萬理貫通，自能勘破一身四大是陰陽五行之氣假合而生，我則不被形縛，但密行符火以鍊形神，神凝氣結，是謂金丹大藥有能殺滅三尸之蟲，既得三盜絕滅，自然三才安矣。邵子所謂：既知萬物備於我，肯把三才別立根。張紫陽故曰：追二氣於黃道，會三性於元宮，神全不思睡，氣全不思食，精全不思慾，工夫至此，何患乎三才不安矣？頌曰：三盜三才備一身，心君轉物各歸根。乾坤定位邪魔伏，萬國清平荷聖恩。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">故曰：食其時，百骸理。動其機，萬化安。</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		此又承上云三才既安之義，於此故曰：食其時，百骸理者，此言學人平日大要，調和五臟，飲食不可失其時。苟無失其時，則通身三百六十骨節血氣周流，無處不暢，而病患自不生。既得其身體康泰，可以棲神抱氣，常住中田，依時取華池玉液之漿澆權靈根，其苗自秀。《老子》故曰：天下有道，&#21364;走馬以糞，我獨異於人，而貴食母是也。動其機，萬化安者，此言遇一陽初動之時，便當轉斗柄之機以復之，行道一次則通身萬神暢快。純陽真人《金丹詩》曰：獨處乾坤大象中，從頭歷歷運元功。縱橫北斗心機巧，顱倒南辰膽氣雄。鬼哭神哀金鼎裂，雞飛犬化玉爐空。云何俗子尋常覓，大道希夷妙莫窮。《丹經》曰：子細思量是妙哉，朝朝自勸紫霞杯。若將地魄精擒縛，自有天魂祝壽來。此之謂也。頌曰：修真飲食要調停，一氣&#20914;和五臟清。金液鍊形神火&#28997;，通身毫孔放光明。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">人知其神之神，不知不神之所以神。</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		神之為言靈也，性也。人之靈性，虛明無象。在父母未生已前，不有其始；居父母已生之後，不有其終。至靈至聖，至幽至微，包含眾體，總廓萬靈，不生不滅，不方不圓。白紫清真人故曰：此神不是思慮神，乃與元始相比肩是也。此一節言學人平日修養工夫先以明性為主，心地之中常宜清靜，不可容一毫私欲罣礙於心，亦不可著相求玄。若纔舉箇意思，神便不是神了。經曰：夫人神好清而心擾之，此神全體之妙在乎心空無物，淵默含真，與太虛同其體，與日月同其明。凡應事接物之間，以性隨機，轉應自然，三界圓通，此所以不知不神之所以神也。張真人曰：視之不可見其形，及至呼之又&#21364;&#35661;。《金剛經》云：世人以色相求我，以音聲求我，是人行邪道，不得見如來。斯言盡矣。頌曰：一點元靈是至神，神知神處便非真。人能了悟神虛體，朗朗真空不掛雲。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">日月有數，小大有定。聖功生焉，神明出焉。</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		此承上云明性之體，於此故發明修命之用。既得性住，叉復命關。若能性命雙修，方得形神俱妙。夫修命之訣，學人可以觀天之道，日月運行而有冬夏二至，陰陽停半而有卯酉二分，積日成月，積月成歲，是以日月有數而小大有定。豈不聞日屬陽，月屬陰，月本無光，借日之光。每月晦朔，太陰與太陽同宮交會，月至此時黑而無光；月自初二初三離日漸遠，日射光於月，生明而小，魂漸長魄漸消；至初八日夜，光平上一半，乃曰上弦；自此已往，至十五日夜，月與日相望，光明圓滿而大，至此魂極而魄生；十六、七日以下，魄長魂消，月光漸&#20943;；至二十三日夜，光平下一半，乃曰下弦；自此退至三十日夜，月光盡而又還晦矣。周而復始，循環無窮，此天道運化自然而然，是以大修行人體此之理，運周天火候於一身。所言日月者，精神也，水火也，鉛汞也，性情也。當作丹之時，以神合氣，主固於內，飛神出在寅方，至申時進火，如日射光於月，漸漸生明而壯；流精化氣，直入泥丸，如月與日對望，繼此陰生，用《青女傳》言，退符下入坤宮，日月合璧，結成還丹，丹始結而小，功深漸養而大，故謂日月有數，小大有定也。勤採勤收，時烹刻鍊，真胎鬱秀，智慧開通，故曰：聖功生焉，神明出焉。頌曰：日月週天數往來，功施梵氣結靈胎。從微至著神超聖，火裏栽蓮朵朵開。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		其盜機也，天下莫能見，莫能知。君子得之固躬，小人得之輕命。</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">
		<span style="font-family: 新細明體; color: maroon">
		此承上云運行日月於一身，故得聖功生而神明出，於此故云：其盜機也者，此箇盜字非世人竊盜之盜，乃運周天符火之法，一息工夫能奪天地一年造化。《丹經》云：五行順行，虎向水中生；五行顛倒，龍從火裏出。行此道者，天地不能拘，甲子管不得，是以大修行人乃天地外一賊爾。張紫陽所謂：工夫容易藥非遙，豈非其盜機也哉？這箇盜機至簡至易，是謂無狀之狀，無象之象，是以天下莫能見，莫能知也。君子之人得之，謙恭退隱，抱朴存真；絕聰棄智，惟德為身；損之又損，混俗同塵；來者即應，無喜無嗔。未嘗顯己之有道，此所以得之固躬也。《老子》曰：我有三寶，保而持之，一曰慈，二曰儉，三曰不敢為天下先。又曰：上德不德，是以有德是也。小人之人若得此道，便要逞弄，不能伏藏，自是自大，自顯自長，自伐自矜，欺人侮法，全無忌憚，薄德薄行，人皆忌之。如是之人，未有不陷於害而輕於命，如龐涓之流是也。經曰：自見者不明，自是者不彰，自伐者無功，自矜者不長，強梁者不得其死。孔子故曰：小人反中庸，小人無忌憚也。豈虛言哉？學人宜於此詳察。頌曰：燒山符子盜天機，大象希形道隱微。君子得之身退守，小人一得便胡為。</span></p>
		<p style="line-height: 150%; margin-left: 12.0pt; margin-right: 0pt; margin-top: 0; margin-bottom: 0" align="left">　</p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		黃帝陰符經夾頌解註卷中</span><span style="font-family: 新細明體; color: maroon">竟</span></p></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
