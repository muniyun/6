<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="95%" align="center" height="100%">
        <p style="margin-top: 0; margin-bottom: 0">
		<b><span style="font-size: 18.0pt; font-family: 新細明體; color: maroon">
		無上赤文洞古真經註</span></b></p>
		<p style="margin-top: 0; margin-bottom: 0" align="left">
		<span style="font-family: 新細明體; color: maroon">
		經名：無上赤文洞古真經註。元李道純註。一卷。底本出處：《正統道藏》洞真部玉訣類。</span></p>
		</td>
      </tr>
      <tr>
        <td width="95%" align="center" height="100%">
		<b><span style="font-size: 18.0pt; font-family: 新細明體; color: maroon">
		無上赤文洞古真經註</span></b><p><span style="font-family: 新細明體; color: maroon">
		都梁參學清庵瑩蟾子李道純註</span></p>
		<p align="left"><b><span style="font-family: 新細明體; color: maroon">
		<font size="5">無上</font></span></b><span style="font-family: 新細明體; color: maroon">：只這兩箇字，一經之義盡矣。首章云不動無為，次章云溟目忘耳，下章云無象無體，都是這箇題目。雖然，卻不可作有無會，亦不可作無無會，無中不無，方是真無。學者要識這箇真無。當知體象是幻垢，色聲是根塵。外空色聲，內空體象，內外俱空，真一常存。豈非不無中無乎？太上云：空無所空。所空既無，無無亦無。無無既無，湛然常寂。《易係》云：易無思也，無為也，寂然不動，感而遂通。川老云：有象有求皆是妄，無形無象墮偏枯。堂堂真體何曾問，一道寒光爍太虛。以此觀之，三教先師皆以真無發明後學，使學者向不動中動，無為中為。內忘形體，外忘聲色，養其無象，守其無體，全其本真，超出虛無之外，是謂最上一乘，無上可上也，故曰無上。</span></p>
		<p align="left"><b><span style="font-family: 新細明體; color: maroon">
		<font size="5">赤文</font>：</span></b><span style="font-family: 新細明體; color: maroon">赤者，虛無空&#28801;也。文者，煥然普照也。釋氏以赤身為空身，以赤手為空手，以赤地為空地，以赤洒洒為空象，故之赤者，空之喻也。《說卦》云：乾為赤。乾，天也，亦是空之義。故知赤文乃是空&#28801;。《度人經》云：五文開廓。又云無文不度等語，皆謂煥然之明也。學者誠能抱本歸根，入乎無間，則空&#28801;煥然，塞乎天地，光明普照，故曰赤文也。</span></p>
		<p align="left"><b><span style="font-family: 新細明體; color: maroon">
		<font size="4">洞古</font>：</span></b><span style="font-family: 新細明體; color: maroon">洞，觀也。古，始也。觀其古始，則知其終。即是原始返終之說。太上云：執古之道，以御今之有。《陰符經》云：觀天之道，執天之行，盡矣。學者但能忘目泯耳，收視返聽，則自然光溢無極，心識常淵，深不可測也。作是觀者，名為照了，始達妙音，洞觀無礙，以知古始也，故曰洞古。</span></p>
		<p align="left"><b><span style="font-family: 新細明體; color: maroon">
		<font size="4">真經</font>：</span></b><span style="font-family: 新細明體; color: maroon">經，徑也，眾所通行之大路。是謂最上一乘之妙，虛無空&#28801;之玄，作洞觀無礙之法門，造原始返終之問奧。超無生之捷徑，真出世之要津也。讀是經者，切不可尋行數墨，當於言句之外會意可也。苟或嘿而悟之，使自得之，直造虛無之真境，同游元始之先天，故曰真經。</span></p>
		<p align="left"><b><span style="font-family: 新細明體; color: maroon">
		<font size="4">有動之動，出於不動。有為之為，出於無為</font>。</span></b><span style="font-family: 新細明體; color: maroon">橫渠云：動無靜，靜無動，物也。動有靜，靜有動，神也。老子云：無為無不為。予謂不動中，真動也，無為中為，真為也。</span></p>
		<p align="left"><b><span style="font-family: 新細明體; color: maroon">
		<font size="4">神歸則萬物芸寂，氣泯則萬物無生</font>。</span></b><span style="font-family: 新細明體; color: maroon">老子云：夫物芸芸，各復歸其根。歸根曰靜。釋云：心滅種種法滅。予謂&#28659;神於絕境，萬物芸然而不動。息於中虛，萬物寂然而無生。</span></p>
		<p align="left"><b><span style="font-family: 新細明體; color: maroon">
		<font size="4">神神相受，物物相資</font>。</span></b><span style="font-family: 新細明體; color: maroon">《易係》云：生生不窮之謂道。予謂以神感神，以物感物，皆無窮。</span></p>
		<p align="left"><b><span style="font-family: 新細明體; color: maroon">
		<font size="4">厥本歸根，嘿而悟之</font>。</span></b><span style="font-family: 新細明體; color: maroon">《易係》云：嘿而成之，不言而信。予謂存真一於木之根，謂之本。存真一於木之梢，謂之末。神領意會者，則能窮根悟本。</span></p>
		<p align="left"><b><span style="font-family: 新細明體; color: maroon">
		<font size="4">我自殖之，入乎無間</font>。</span></b><span style="font-family: 新細明體; color: maroon">《易係》云：聖人以此洗心，退藏於密。予謂殖者，埋藏也。委身於絕境，則能入乎無間之域。</span></p>
		<p align="left"><b><span style="font-family: 新細明體; color: maroon">
		<font size="4">不死不生，與天地為一</font>。</span></b><span style="font-family: 新細明體; color: maroon">《易係》云：原始返終，故知生死之說。《心經》云：不生不滅。予謂生死乃晝夜之常。晝夜自晝夜，死生自死生。作如是見者，與天地為一。</span></p>
		<p align="left"><b><span style="font-family: 新細明體; color: maroon">
		<font size="4">右操真章</font>。</span></b><span style="font-family: 新細明體; color: maroon">不動之動，無為之為，操真之體也。神歸&#28801;泯，相受相滋，操真之用也。歸根自殖，與天地為一，操真之聖功。故授之以入聖章。頌曰：神從不動動中動，道向無為為處為。見得動中為底箇，先天造化總歸伊。</span></p>
		<p align="left"><b><span style="font-family: 新細明體; color: maroon">
		<font size="4">忘於目則光溢無極，泯於耳則心識常淵</font>。</span></b><span style="font-family: 新細明體; color: maroon">老子云：不窺牖，見天道。不出戶，知天下。予謂目不視則神光普照，耳不外聞則心識弘深。</span></p>
		<p align="left"><b><span style="font-family: 新細明體; color: maroon">
		<font size="4">兩機俱忘，純純全全，合乎大方。溟溟涬涬，合乎無倫</font>。</span></b><span style="font-family: 新細明體; color: maroon">《詩》云：不識不知，順帝之則。先賢云：渾渾淪淪。《度人經》云：溟涬大梵，寥廓無光。予謂見無所見，聞無所聞，純乎純一，全乎全真，委身寂然，委心混然，故能超今越古，出乎無倫。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">
		天地雖大，我之所維。萬物之眾，我之所持</font></span></b><span style="font-family: 新細明體; color: maroon">。《易係》云：效法莫大乎天地。孟子云：萬物皆備於我。予謂天動地靜，我得總持。萬物之眾，統之則一。</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon"><b><font size="4">
		曷有終窮，以語其弊哉</font>。</b>先儒云：天地人物，不可終窮。苟言可者，豈非弊乎。予謂一以貫之，其理自盡。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">右入聖章</font>。</span></b><span style="font-family: 新細明體; color: maroon">忘目泯耳，色聲無礙，則能與天地混而為一。若於萬物有所窒礙，不造理者也，深造理者，一以貫之。三才總持，所以長久。故次之以住世章。頌曰：無聞無見終為妄，隨色隨聲又屬塵。二理總持方入聖，功深力到造全真。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">
		養其無象，象故常存。守其無體，體故全真</font>。</span></b><span style="font-family: 新細明體; color: maroon">老子云：大象無形。又云：外其身而身存。予謂無象之象乃實象，故歷劫不壞。無體之體乃真體，故全其本真。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">全真相濟，可以長久</font>。</span></b><span style="font-family: 新細明體; color: maroon">先儒云：純一無偽。予謂純一謂之全，無偽謂之真。全真相濟，長生久視之道也。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">
		天得其真故長，地得其真故久</font>。</span></b><span style="font-family: 新細明體; color: maroon">老子云：天地所以能長且久者，以其不自生。予謂不自生，忘形也，故能全其本真，與天地齊久。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">
		世人所以不得長久者，為喪其無象，散其無體</font>。</span></b><span style="font-family: 新細明體; color: maroon">《金剛經》云：一切有為法，如夢幻泡影。予謂夢幻泡影，雖有象而終化。故著於體象，皆是妄幻，終有敗壞。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">
		不能使百骸九竅，與真體並存，故死矣</font>。</span></b><span style="font-family: 新細明體; color: maroon">開禪師云：才涉有無喪身命。予謂世人所以不得長久者，貪著故也。念著者，為物欲所轉，故與物俱化，不能使百骸九竅與真體並存，故死矣。</span></p>
		<p style="margin-bottom: 12.0pt" align="left"><b>
		<span style="font-family: 新細明體; color: maroon"><font size="4">右住世章</font>。</span></b><span style="font-family: 新細明體; color: maroon">養其無象，守其無體，故長久。執著之者，喪其本真，故早已。有形終有壞，無形故長在。萬有歸一無，故全其本真。一無歸萬有，故失其本真。去彼取此者，是謂至人，可以留形住世，可以長生久視。雖然，更有出世無生道在，且道如何是出、是無生底道？咄。幻體有形終有壞，法身無相故長存。有形無相都空盡，方是如如不動尊。</span></p>
		<p style="margin-bottom: 12.0pt" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="margin-bottom: 12.0pt" align="left">
		<span style="font-family: 新細明體; color: maroon">無上赤文洞古真經註</span></p></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
