<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="98%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="98%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="98%" align="center" height="100%">
        <font size="6" color="#008080">洞真部玉訣類</font><font size="3" color="#008080">(CH0103)</font></td>
      </tr>
		<tr>
        <td width="98%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt">
		<span style="line-height: 150%; font-family: 新細明體; color: maroon; font-weight: 700">
		<font size="5">九天應元雷聲普化天尊玉樞寶經集註</font></span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		經名：九天應元雷聲普化天尊玉樞寶經集註。海瓊白真人註、祖天師張真君解義、五雷使者張天君釋、純陽子孚佑帝君讚。二卷。底本出處：《正統道藏》洞真部玉訣類。</span></td>
      </tr>
      <tr>
        <td width="98%" align="center" height="100%">
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt">
		<span style="font-family: 新細明體; color: maroon"><font size="5">
		九天應元雷聲普化天尊玉樞寶經集註上</font></span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">　</p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：九者，陽數也，乃天道也。主於震&#23467;，故東南有九無之說也，即雷師出入之地也。天者，至大至聖無極無為之&#28801;也。應者，無物不承天命而生也。元者，至大也。又曰萬善之長也，乃四時之首也，五行之先也。雷者，乃天令也。掌生生殺殺之權，動靜人莫可測萬神之奉行也。聲者，生也，萬物得雷震聲而萌也。又曰天不言以雷代言也。普者，上天下地四維八荒無形有形也。化者，天道陰陽運行則為化。又自無而有自有而無則為化萬物生息則為化。老子云：我無為而民自化。又云以德化是也。天尊者，至大至貴之稱也。說者，讚揚也，闡教也，解隱釋奧也。玉者，天地日月之精華，陰陽水火之結秀也。潤而溫，寶而貴，萬載之不可朽滅也。樞者，機也，軸也，乃生殺之始由也。寶者，珍重也。經者，徑也，乃修真入道之要路也。<span lang="EN-US"><br>
		</span>
		　　義曰：斯經以玉樞而名者，乃天地之消息，陰陽之動靜也。元數乃乾元用九之說，而普化天尊居其上，為三界之尊十方之靈明矣。釋曰：天尊發願廣大，化及&#32675;生，其德不可量而機不可測也。故以雷聲代化，玉樞為衡，則善善惡惡殺殺生生皆聽於九&#28801;之真王。所以，三界萬靈，十方諸天，莫不皆贊我天尊之元化也。<span lang="EN-US"><br>
		</span>
		　　讚曰：祖&#28801;氤氳滿太虛，九天元是九天居。驅雷役雨飛金篆，活物生人備玉樞。三界有情同得道，十方無路不通車。大哉普化明元始，日月齊光信不誣。<span lang="EN-US"><br>
		</span>爾時九天應元雷聲普化天尊，<span lang="EN-US"><br>
		</span>
		　　註曰：九天者，乃統三十六天總司也。始因東南九&#28801;而生，正出雷門，所以掌三十六雷之令，受諸司府院之印，生善殺惡，不順人情。蓋以九天之名者，取其陽剛而不泯者之謂也。應元者，仰惟元始祖劫一&#28801;分真，玉清真王應元之體。雷者，陰陽二&#28801;結而成雷，既有雷霆，遂分部隸九天雷祖。因之以剖析為五屬，神霄真王用之，以宰御三界。真王所居神霄玉府，其道在乎巽。巽者，天　　中之地也，東南乃九陽之&#28801;。結清朗光，元始父祖，化神霄玉清真王。玉府在碧霄梵&#28801;之中，去雷城二千三百里。雷城高八十一丈，左有玉樞五雷使院，右有玉府五雷使院。天有四方四隅，分為九霄，惟此一霄居於梵&#28801;之中。在心曰神，故曰神霄，乃真王按治之所。天尊臨蒞之都。卿師使相，列職分司，主天之&#28798;福，持物之權衡，掌物掌人，司生司殺，檢押啟閉，管鑰生成。上自天皇，下自地帝，非雷霆無以行其令。大而生死，小而枯榮，非雷霆無以主其政。雷霆政令，其所隸焉，三清上聖雷霆祖也，十極至尊雷霆本也，昊天玉皇上帝號令雷霆也，后土皇地祇節制雷霆也，北極紫微大帝掌握五雷也。五雷者，天雷，地雷，水雷，龍雷，社令雷。又有十雷：一曰玉樞雷，二曰神霄雷，三曰大洞雷，四曰仙都雷，五日北極雷，六曰太乙雷，七曰紫府雷，八曰玉晨雷<span lang="EN-US">j
		</span>
		九曰太霄雷，十曰太極雷。又有三十六雷：一曰玉樞雷，二曰玉府雷，三曰玉柱雷，四曰上清大洞雷，五曰火輪雷，六曰灌斗雷，七曰風火雷，八曰飛捷雷，九曰北極雷，十曰紫微璿樞雷，十一曰神霄雷，十二曰仙都雷，十三曰太乙轟天雷，十四曰紫府雷，十五曰鐵甲雷，十六曰邵陽雷，十七曰欻火雷，十八社令蠻雷，十九曰地祇嗚雷，二十曰三界雷，二十一曰斬壙雷，二十二曰大威雷，二十三曰六波雷，二十四曰青草雷，二十五曰八卦雷，二十六曰混元鷹犬雷，二十七日嘯命風雷，二十八曰火雲雷，二十九日禹步大統攝雷，三十曰太極雷，三十一曰劍火雷。三十二曰內鑑雷，三十三曰外鎰雷，三十四曰神府天樞雷，三十五曰大梵斗樞雷，三十六曰玉晨雷。有三十六神曩，嘗陳之於太上之前。雷法有七十二階，天地賞善罰惡發生萬物皆雷也。雖陰陽之激剝，亦由神人之興動，雷嗚則雨降矣。聲者，天地之仁聲也。春分五日，雷乃發聲，可聞百里，震九天而動九地，驚四海而翻四溟，太上曰：吾不發陰陽之聲，吾之大音無以召，故鼓之以雷霆，以聲召氣也。雷帝之前，有雷鼓三十六面。凡行雷之時，雷帝親擊本部雷鼓一下，即時雷公雷神興發雷聲也。普化天尊者，自浮黎元始天尊生九子，玉清真王化生雷聲普化天尊。天尊以歷劫應化，隨時示號。本元始祖劫一&#28801;分真，乃玉清真王，九霄主宰。一月四辰監觀萬天，浮遊三界九州萬國，賞善錄愆，是為普化至大至貴也。<span lang="EN-US"><br>
		</span>
		　　義曰：九天雖曰乾數，陽剛而不柔實乃九&#28801;之生處也。於是結英聚靈，成我玉清真王之化形也。應元者，天地一&#28801;，陰陽五行，上布下流，無一物不承天命，而得陰陽之&#28801;以所生也。故曰應元，又何疑矣。雷之為雷大矣哉，故三界十方天聖地真各有司焉，惟九天玉清真王總治其令也。聲乃&#28801;之用，&#28801;乃聲之令，明是辯非，震萌起墊，非雷之令，何</span></p>
		<p style="text-indent: 6.0pt; line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">能生也。普化天尊者，天即我，我即天，發願廣大，化形十方凡諸&#34886;生能皈心向道，我當以身身之，非天尊普化而何？</span></p>
		<p style="text-indent: 6.0pt; line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　釋曰：是時九&#28801;成形，結為九天，在三十六天之上，十方三界之祖&#28801;也。所以用九之故，其&#28801;元本乎三清之體，而用乎九天之名宜矣。應元者，天陽地陰理之然也。蓋我天尊，生乎陽而居於天，其健而剛也。所以萬物生乎地，莫不皆聽命於天尊，使物物各得其宜。世人不知其故，而本元皆出乎天尊之餘&#28801;也。天尊欲人人皆為天尊者，何故惜其&#28801;而應其本元之妙道也。雷者，類也，是以出萬類而起&#32675;品也。孰不知，雷乃陰陽二&#28801;之激剝，卻有所司。馘惡誅邪驅風役雨者何耶？凡俗無知，豈識元始生殺之機玉清真王之妙用也。聲者，令也，聽也。天無聲則雷霆不行，地無聲則草木不萌，人無聲則清濁難明。所以聲為一身之本，乃陰陽之元黑也。天無私，日月垂明。天有德，人物俱生。是故我天尊代天行道，德施三界，使清者為聖，濁者為賢。凡諸有情有形者，俾躋仙阼，共成一&#28801;。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　讚曰：九天九天，玄之又玄。忽爾我後，焂焉我前。右九天。二&#28801;雖分陰與陽，玉清高處化真王。上天下地能相合，闡教分形遍十方。右應元。二&#28801;之正，五行之令。斬鬼誅邪，天人響應。右雷。廣宣帝德起&#32675;生，三界英靈側耳聽。莫道老天無一語，須知司令有雷嗚。右聲。好生之德不能量，闡教諸天及十方。高處玉清治雷府，萬神朝服禮真王。右普化。<span lang="EN-US"><br>
		</span></span><span style="font-family: 新細明體; color: maroon">
		在玉清天中，與十方諸天帝君，會於玉虛九光之殿，鬱蕭彌羅之館，紫極曲密之房。閱太幽碧瑤之笈，考洞微明晨之書，交頭接耳，細議重玄，諸多陪臣左右踧踖。天尊宴坐，朗誦洞章。諸天帝君，長吟步虛。綵女仙妹，散花旋繞，復相引領，遊戲翠宮。&#32675;仙導前，先節後鐵，龍旅鸞轄，飄諷太空，並集於玉梵七寶層臺。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　註曰：在者其時也，天尊遊於玉清天中，與十方諸天帝君，宴會於玉虛殿館紫極之房。是時，天尊檢觀太幽碧瑤之箱，稽考洞微明晨之紀。交頭接耳者，蓋諸天帝君列坐有次，聖聖相傳，共聽微密玄玄之言。彼時諸天帝君，亦各有&#34886;多家臣，左右踧踖，恭饉侍焉。天尊安然高座，朗誦洞章。諸天帝君深有所悟，各各起座長吟，步虛讚詠天尊之教。綵女仙妹，散花盤繞於天尊之座，復請天尊往詣翠宮之七寶層臺，欲望天尊大演妙法也。層臺即龍鳳之座，有七級，皆珍寶飾之，故名七寶層臺。天尊駕興，白鶴師子，威儀節仗，引導其前。青龍白虎，六甲六丁，侍衛左右。九天仙女，十二溪真，陳奏仙樂。諸天大帝，神君神王，太極真人，副從鳳筆龍輿，經遊翠宮。仙仗節鉞，龍旂鸞輅，飄飄太空，集聚寶臺。<span lang="EN-US"><br>
		</span>　　義曰：是時，遊玉清，駐寶臺，大闡玄文，廣宣要語。天人左右，皆得開</span><span style="line-height: 150%; font-family: 新細明體; color: maroon">心受化，而功行又崇也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　釋曰：是時，我天尊在自居之闕，闕中有九光之殿館閣房位，閱法考書，欲化十方天真帝君，明其大道。於是天真帝君被德服膺，不知舞蹈。天尊大悅，欲遊外官，諸天韋仙，左右前後，仗鉞排旗，引我天尊駐鸞輅於翠宮。翠宮者，玉清之行宮也。雷師心懷奏，疑無由以陳。幸值我天尊登寶臺，手舉金光明之如意，俯察萬類。<span lang="EN-US"><br>
		</span>
		　　讚曰：故把玄，玄一竅開，十方三界應時來。瓊書細閱存元&#28801;，寶笈重宣養本胎。侍女交頭心自會，陪臣踧踖意能裁。須突演教天花舞，鸞鳳飄飄七寶臺。<span lang="EN-US"><br>
		</span></span><span style="font-family: 新細明體; color: maroon">
		時有雷師皓翁，於仙&#34886;中越班而出，面天尊前，頫顫作禮，勃變長跪，上白天尊言：天尊大慈，天尊大聖，為&#32675;生父，為萬靈師。今者諸天，咸此良覿，適見天尊閱寶笈，考瓊書，於中祕頤，不可縷計。唯有玉霄一府所統三十六天內院中司、東西華臺、玄綰妙閣、四府六院，及諸有司，各分曹局，所以總司五雷天臨三界者也。天尊至皇，心親庶政，此等小兆，以何因綠得以趨服，願告欲聞。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">註曰：雷師皓黃，乃帝臣元老，卿師重臣也。玉霄府，即高上神霄天中玉清真王府，居三十六天之上天中。有五殿，東曰藥珠，西曰碧玉，北曰青華，南曰凝神，中曰長生。又有太一內院，可韓中司，東西二臺，四曹四局，外有大梵紫微之閣，仙都火雷之館。皆有玉府，左玄右玄，金闕侍中，僕射上相，真仙真伯，卿監侍宸，仙郎玉郎，玉童玉女，左右司麾，諸部雷神，官君將吏，上統三十六天。東方八天謂高上道寂天，高上陽岐天，高上洞光天，高上紫沖天，高上玉靈天，高上清虛天，高上微果天，高上正心天。南方八天；高上道元天，高上太皇天，高上玄沖天，高上極真天，高上梵&#28801;天，高上輔帝天，高上玄宗天，高上歷變天。西方八天：高上左罡天，高上主化天，高上符臨天，高上保華天，高上定精天，高上青華天，高上景琅天，高上丹精天。北方八天：高上安琿天，高上廣宗天，高上浩帝天，高上希玄天，高上慶舍天，高上天婁天，高上變仙天，高上昇玄天。東北方高上敬皇天，東南方高上移神天，西南方高上瓊靈天，西北方高上昇極天。下鎮三十六壘，每方有九陽梵&#28801;，以應一年三十六&#28801;，每十日一&#28801;上應。天有一帝，統治一&#28801;，天仙神鬼功過，付與本天校勘。功者列名本天，過者囚於本天天獄。凡善惡事，三十六壘皇君，奏上神霄玉府而糾察也。每天各有龍神興雷，生殺伐暴誅邪，罔不由之。四府者，九霄玉清府，東極青玄府，九天應元府，洞淵玉府。六院者，太一內院，玉樞院，五雷院，斗樞院，氏陽院？仙都火雷院。諸有司者，天部霆司，蓬萊都水司，太一雷霆司，北帝雷霆司，北斗征伐司，北斗防衛司，玉府雷霆九司，及諸曹院子司。凡世間亢陽為雪，風雨不時，干戈妄動，饑饉荐臻，皆請命玉府，經由玉樞，大布分野。兼判三司將兵三界鬼神功過，匡濟黎民，應雷霆諸司院府並佐玉樞之令，&#31104;聽施行。至於雷霆斧鉞，慶賞刑威，有條不紊，悉有分司。或曰兼司、行司、巡察官司，皆設曹局官僚任職。是以玉霄一府，總司五雷天臨三界者也。<span lang="EN-US"><br>
		</span>
		　　義曰：天尊以瓊書瑤笈，故化天真。雷師默會天尊之旨，上請方便之門。一時君臣體異心同無非，活&#32675;生之徑路也。誦經君子至此，當以雷師之心為心，其功有自歸矣。<span lang="EN-US"><br>
		</span>
		　　釋曰：時我天尊登寶臺察&#32675;品，似言不語。適雷師皓翁，職專雷府，班越天真，以己心而識上心，故白之於天尊之前。我天尊德化無邊，真元有自，其玄書祕籙，不可條請。故啟三十六天束西二臺府院諸司之政，莫不皆總之於玉霄一府。其雷師皓翁以此舉，而發我天尊之未宣者。雷師啟天尊至大至聖心及萬品，臣以微陋之材，以何緣由得待玉宸，願告天尊，明我前劫，以贊元化並玉霄一府之事，當屏氣而恭聽之。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　讚曰：勃然長跪，上啟真宗。諸司院府臺閣，尊崇。三十六所。雲雷雨風。何神不備何聖不從。職專生殺，事在吉凶。欲聞至說，必啟丹衷。仁哉仁哉，雷師皓翁。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		天尊言：雷師皓翁，爾等仙卿，儲勳夙世，累行昨生，故得玉府登庸，瓊宮簡錄。今玆勳行，視夙昨多。爾其悉力雷司，委心火部。日復日</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		歲復歲，勳崇行著，性霽神融，克證高真，即階妙道。惟是雷部鬼神，晝勞夕役，動有捶楚。大則考戮。屑雲雕雪，無有已時，檄龍命鴉，此息彼作，彼所因故，爾其耳焉。雷師皓翁，及諸天諸仙，聳耳而默。天尊所坐九鳳丹霞之扆，手舉金光明之如意，琅風清微，綺雲郁麗。天尊寂然良久。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">註曰：雷司布令行事，疾如風火，不可留停。降澤之處有方，震雷之聲有數，可旱即旱，可雨即雨，必奉帝&#21201;。其雷司所行，鬼神何以致也？蓋此等之人，居塵世之上，不忠不孝，不仁不義，不禮三寶，不修五常，不惜五穀。所以身沒之後，聽我雷司之驅役，實此等罪報也。聞天尊所說善惡因綠，雷師皓翁及諸天諸仙啟耳悚懼。天尊所坐之時，其神風琅琅然而清微，彩雲鬱鬱然而華麗，沉靜良久，欲對仙&#34886;再演玄文也。<span lang="EN-US"><br>
		</span>　　義曰：善根宜種，惡業莫生，天真尚然，累功積行，何況後學君子可不盡心乎。<span lang="EN-US"><br>
		</span>
		　　釋曰：雷師皓翁，與天地同體，日月齊明。是以天尊言儲勳夙世有大功，於初始之先行，既累著而得精&#28801;，遂化成形，故得玉府進用瓊宮有名矣。今又掌善司惡，分化濟人，其功不少。所以盡心於火部者，乃雷師皓翁之本情也。加之日積月增，名高行顯，以全元&#28801;，則性霽神融之不虛言也。以是能與高上真王為明證之臣，遂列大道之階。天尊以善</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		惡兩途論諸天真，復引雷部鬼神晝勞夕役周而復始無有休息。所言屑雲；謂其奔走四方搏雲作陣之勞。雕雪者，其冒凍乘風凝雨作花之苦也。至於入海檄其龍，走林命其鴉，東作西止，東伏西興，無有息時，此善惡之因故明矣。天尊是時語雷師曰：吾得權大化位上真，蓋心先縫此道，故得如是也。爾等欲昇仙阼，讚化玄文，以吾之功為功，則道自成矣，爾今聽焉。諸天帝君聞如是說，皆聳耳而敬聽也。天尊之威儀，不可宣說，即有神風綺雲清朗郁麗，天尊與九&#28801;復合為一，寂然而不動也。讚曰：善惡兩途，特如影響。善為天真，惡為魍魎。<span lang="EN-US"><br>
		</span>
		天尊言：吾昔於千五百劫，以先心縫此道，遂位上真，意釀此功，遂權大化。嘗於大羅元始天尊前，以清&#27972;心，發廣大願，願於未來世，一切&#34886;生，天龍鬼神，一稱吾名，悉使超&#28067;。如所否者，吾當以身身之。爾等洗心，為爾宣說。<span lang="EN-US"><br>
		</span>
		　　註曰：心縫，此道者謂如裁段布帛，若不縫就，焉能為衣。且天地一點元&#28801;，散遍太虛六合，人&#31104;父母一點元&#28801;在身，即是祖宗之遺體也。若修之智慧，定觀清&#27972;之心，收聚七寶，結成還丹，是謂以心縫合成其大道而位證上真。又以天地化醇之&#28801;，大道混合沖和之妙，釀成巨功，遂權大化，提挈天地，隱顯莫測。天尊於大羅元始天尊前，發廣大願，願一切&#34886;生，天龍鬼神，一稱名者，悉使超&#28067;。如所否者，天尊當以身身之。此足見天尊普護人天，發弘誓願也。<span lang="EN-US"><br>
		</span>　　義曰：幸得人身，不可蹉過，當守是道，而誦是經，日就月將，與道合體，非小補哉。<span lang="EN-US"><br>
		</span>
		　　釋曰：得道之難，合道之不易也。我天尊昔於五百劫之初，心先合此道，即九&#28801;之生形也。故稱曰真王，遂掌大化。我天尊曾向大羅元始天尊前，以九天不維之真，發三界無邊之願，期在未來之世，但受九&#28801;之物，有能歸吾化稱吾名者，皆能起死</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		回生。或不信從者，我當以元始一&#28801;化成九&#28801;，以復其初也。天尊謂諸天帝君曰：爾等當&#27972;其心，吾今為汝等開大道之密緒也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　讚曰：道乃天地心，愚癡不解尋。破衣要縫補，須用水磨針。<span lang="EN-US"><br>
		</span>
		天尊言：爾諸天人，欲聞至道。至道深窈，不在其他。爾既欲聞，無聞者是無聞，有見即是真道，聞見亦泯，惟爾而已。爾尚非有，何況於道？不聞而聞，何道可談？<span lang="EN-US"><br>
		</span>
		　　註曰：至道者不在其他，在自己也。爾既欲聞，若明自己之道，即是不必聞也。是云無聞者是無聞，有見即是真道。若聞他人之說自己，有見即是真道，聞見亦泯皆不鈴聞見矣。若謂非有，既不聞道而欲聞，不可與談道矣。<span lang="EN-US"><br>
		</span>　　義曰：大道無形，無我無彼，有無無有，即是真道也。有為有形，道在何處？入道之士，當於無無處著腳。<span lang="EN-US"><br>
		</span>　　讚曰：道道道道，說著可笑。天地我人，一家一竅。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		天尊言：道者，以誠而入，以默而守，以柔而用。用誠似愚，用默似訥，用柔似拙。夫如是則可與忘形，可與忘我，可與忘忘。入道者知止，守道者知謹，用道者知微。能知微則慧光生，能知謹則聖智全，能知止則泰定安。泰定安則聖智全，聖智全則慧光生，慧光生則與道為一，是名真忘。惟其忘而不忘，忘無可忘，無可忘者即是至道。道在天地，天地不知，有情無情，惟一無二。<span lang="EN-US"><br>
		&nbsp; </span></span>
		<span style="line-height: 150%; font-family: 新細明體; color: maroon">
		註曰：道者，乃三界所由之路也。然入則有由，守必有方，其用固有理也。蓋道乃天地無為之稱，即人之真常也。誠者，端恪不移，無妄之理也。故惟以無妄之誠，而入於真常之道。然真常之道，悟者自得，故默識心融而後能守，雍容不迫而後能用。夫入不能守則非所謂入，守不能用則非所謂守。故用真實者，如愚而默，雍和而不剛暴，是亦如拙者何異焉。然其為愚訥拙也，特如之而已亦，豈真愚訥拙哉。人能入之守之用之，如是者則不特可與忘物，而亦可以忘我，至於物我俱忘，亦忘其所謂忘矣。何言乎忘形，我者心不之動，湛然常寂，無彼此之間也。知者識之，明者見之，真之謂也。入道而知止，守道而知謹，則固循於道而不離。用道而知微，則能反約，而不惑於遠大。此其道體之本原，在是而一心之妙用所由生也。則凡所謂無所不通，無所不知，乃本性之所具者，至此亦復全於我矣。原其所自，則又皆本諸知止。知止而後有定，定而後能靜。靜定日久，聽明日全。天光內燭心純乎道，與道合真。抑不知孰為道，孰為我，但覺其道即我，我即道，彼此相忘於無忘可忘之中，此所謂至道也。至道在乎天地之間，而反不知其道之所在。要知道者，則凡有情之物我蠢動，無情之山河草木，豈出於至純而不雜之外耶？其惟抱一為天下式者知此。凡人修真鍊道，惟守一而不雜，則進德無魔，昇舉有日也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">義曰：此章乃玉清真王入道守道體道之端緒也。奉玉樞大教之志士，於此再三研窮，自有所得，則玉清真王之語不虛設矣。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">釋曰：大道無言，有言非道，是故我天尊言前章至道深窈不可得聞也。若此之論，後人皆不被天尊之化，其道有起有止，無見無聞，起止見聞皆由心造。昔我天尊九&#28801;生而九&#28801;成，有何見耶？有何聞耶？此章乃天尊教學道修真之士用功守成之路，必以己誠而合天地之誠也。蓋誠者，一也。夫道一而生二，二生三，三生萬物，莫不自誠一而來者。人能用誠而入，用默而守，用柔而用。然後得誠者似愚，得默者似訥，得柔者似拙。誠默柔為體為用，愚訥拙為道為玄，如是方可與道混然，忘形忘我忘忘，此乃道之實而真之妙也。入必要知止，守必要知謹，用鈴要知微，知微者則九&#28801;之光足矣。能知饉者，則萬靈之聖全矣。能知止者，則．三元之神安矣。神安則智必備，智備則靈光生，靈光生則本元之&#28801;合矣。故名之曰真忘，惟其忘而不忘，忘無可忘者，即是真一之大道也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　讚曰：守一守一，當用饉默。無我無人，卻有一賊。若還捉住，湛然凝碧。<span lang="EN-US"><br>
		</span></span><span style="font-family: 新細明體; color: maroon">
		天尊言：吾今於世，何以利生？為諸天人演此妙寶。得悟之者，俾躋仙阼。學道之士，信有氣數。夫風土不同，則&#31104;受自異，故謂之氣。智愚不同，財清濁自異，故謂之數。數繫乎命，氣繫乎天，氣數所囿，天命所梏，不得真道。愚可以智，濁可以清，惟命俾之。愚昏昏，獨冥冥，亦風土&#31104;受之移之。天地神其機，使人不知，則日自然。使知其不知，則亦日自然。自然之妙，雖妙於知，而所以妙，則自乎不知。然於道射未始，有以愚之濁之。諸天聞已，四&#34886;咸悅。<span lang="EN-US"><br>
		</span>　　</span><span style="line-height: 150%; font-family: 新細明體; color: maroon">註曰：凡人生處，若土厚水深，地氣多寒，萬物晚成，造化之功厚，故多壽也。若土薄水淺，地氣多熱，萬物速成，造化之功薄，故多夭也。此風土不同，&#31104;受之異也。若人&#31104;胎氣清者，為人慈善，端正忠孝，智慧聰明，樂仙慕道之人也。&#31104;氣濁者，為人兇惡，邪佞狠毒，愚癡悖逆無道，不仁不義之人也。智愚不同，清濁之異也。氣數所囿，如花木之開發，亦各有時，皆&#31104;示地之氣。天命所梏，乃天令施於桎梏。不善之人，長淪惡趣，不得真道也。愚者，可以智慧門化之。濁者，可以清&#27972;門化之。愚者常自昏昏，濁者常自冥冥，此乃自然而然也，皆風土&#31104;受之分配定矣。蓋天地之生殺萬物，亦隨其四時之氣侯也。若智人，得五行之氣，陰陽之精，修之鍊之，以保固其身命，便與天地同久日月齊明。愚人只知聲色滋味，而不知反以害其命也。是以學道之人，當默而思之。<span lang="EN-US"><br>
		</span>　　義曰：天之生物，皆得二氣之威形，清氣多而贊淑，濁氣重而姦惡。豈非風土之不齊，&#31104;受之自異者也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		釋曰：夫風土之不齊，實氣數之所繫也。是故，我天尊舉此一章。列大道之後者，何也？蓋世人失於調養，肆意輕生。孰不知輕清之氣為天，重濁之氣為地。凡為人身，得天氣成精成津成液，得地氣成骨成肉成筋者也。既&#31104;二氣而生，何故有修短贊愚之分耶？豈非風土之厚薄陰陽之偏塞耶？蓋天之命如梏，氣之數如囿，言人人不可逃天命而越氣數。惟我學道之士，能崇此經，則出於天命而拔氣數之外也。我天尊說是言畢，兩班卿師使相諸天帝君雷師皓翁，踴躍讚欺，至於天龍鬼神，亦皆不知手舞足蹈之悅也。<span lang="EN-US"><br>
		</span>　　讚曰：風土所宜，亦由氣血。水各有源，人皆有劫。輕清還玄，重濁不白。道本無二，此心似月。<span lang="EN-US"><br>
		</span>
		天尊言：吾今所說，即是玉樞寶經。若未來世，有諸&#34886;生，得聞吾名，但冥心默想，作是念，言九天應元雷聲普化天尊，或一聲，或五七聲，或千百聲，吾即化形十方，運心三界，使稱名者咸得如意。十方三界，諸天諸地，日月星</span><span style="line-height: 150%; font-family: 新細明體; color: maroon">辰，山河草木，飛走蠢動，若有知若無知，天龍鬼神，聞諸&#34886;生一稱吾名，如有不順者，馘首剖心，化為微塵。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　註曰：夫玉樞者，即玉清之氣也。玉為至尊至貴，故元始天尊稱玉清，昊天上帝稱玉皇，太上道君稱玉晨，太上老君稱高上玉帝也，三清之都號玉京神霄真王稱玉清。玉者，寶中之尊貴也。樞者，天之樞紐也。雷霆者，天地之樞機。天樞地機，樞陰機陽。天本陽，曰樞者，乃顛倒之理也。雖日天陽地陰，蓋天一生水也。北斗貪狼星，號樞星，貧狼配天元乃七政之首也。如樞密院，亦朝綱之樞機也。總國之機密政務，掌殺伐之目也。玉樞之經，乃天府之雷文也。如有不順之人，當制心斬首，皆在雷司之主令也。<span lang="EN-US"><br>
		</span>　　義曰：天尊以好生之心為心，化形十方，不使一物不被其澤也。如有毀謗之者，雷司試首刳心宜矣。<span lang="EN-US"><br>
		</span>
		　　釋曰：此章，天尊發廣大之願明矣。天尊念念生生，無文可明，故垂玉樞之靈文，以化&#34886;生。其或&#34886;生得化成真之後，一稱我天尊之號，篆天尊之符，至於世間山河草木飛走蠢動，但&#31104;二氣之物，即當悚爾而聽，毋敢少逆。如不順者，雷司不容，則碎為微塵也。<span lang="EN-US"><br>
		</span>　　讚曰：天尊天尊，發願廣大。毀謗玄文，雷司有害。<span lang="EN-US"><br>
		</span></span><span style="font-family: 新細明體; color: maroon">
		天尊言：吾是九天貞明大聖，每月初六及旬中辛日，監觀萬天，浮遊三界。若或有人欲學道，欲希仙，欲這九玄，欲釋三&#28798;，當命正一道士，或自同親友於樓觀，於家庭，於里社，釂水饋花，課誦此經。或一過，三五過，乃至數十百過，即得神清氣爽，心廣體胖。凡所希求，悉應其感。　　<span lang="EN-US"><br>
		</span></span>
		<span style="line-height: 150%; font-family: 新細明體; color: maroon">
		　　註曰：天尊號貞明大聖。夫貞者，貞觀其天地，貞勝其吉凶。而乃天地變化，聖人效之。吉凶垂象，聖人則之。夫易乾元亨利貞。貞者，四時為冬，四方為北，令亦屬北。天一生水，玉清之祖氣也。天尊每月初六及辛日下降。初六者，六陽降而生乾，六陰勝而生坤，消息升降，周流六虛，以為道極。聖功生焉，神明出焉。蓋天地生數一，成數六。天地得之，潤澤濟世。六辛者天之水數天數，當先號六辛。辛數，乾天也。天一生水，皆先天一氣之義。萬天者，自大羅清微禹餘大赤王境之天。周遍諸天，無不監觀其天人功過。至于三界，無不浮遊察錄其萬靈功過也。若人誦此經者，凡所希求，悉應其感。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　義曰：天尊言：有情無情，有知無知，咸得成真，以宣大化。自見其功德不可稱量也人，叩之必應。奉道之人，可不勉哉。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　釋曰：天尊降監之日，恐世人不知，誤犯天律，夫尊惜&#32675;生之念至於如此。如或學道希仙之士，酌水獻花，或親友，或道士，一誦此經，其得仙班有位，天府標名。或有一等下愚，忽起誠心，課誦此經，使之心廣體胖。或有孝子順孫，齋心滌慮，建置壇場，請誦此經，即得超昇。所以釋三&#28798;追九玄，皆得如願，無不感應。<span lang="EN-US"><br>
		</span>　　讚曰；誠不用物，以氣相臻。一稱尊號，天地回春。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		天尊言：身中九靈，何不召之？一曰天生，二曰無英，三曰玄珠，四曰正中，五曰子丹，六曰回回，七曰丹元，八曰太淵，九曰靈童，召之則吉。身中三精，何不呼之？一曰台光，二曰爽靈，三日幽精，呼之則慶。五心煩懣，六脈搶攘，四肢失寧，百節告急，宜誦此經。<span lang="EN-US"><br>
		</span>　　</span><span style="line-height: 150%; font-family: 新細明體; color: maroon">註曰：九靈者，人身中之本神也。天生者，玄牝也。無英者，嬰兄也。玄珠者，谷神也，正中者，泥丸。夫人子丹者，靈臺神也。回回者，貴券神也。丹元者，心神也。太淵者，腎宮列女，水府神也。靈童者，主制五臟神也。臺光者，男女構精，胞胎始榮。爽靈者，魂也。幽精者，魄也。凡為人，既知身中有此神靈，何不時時呼召，鍊成一家，則學道希仙無諸陣礙也。若五心煩懣，六豚搶攘，誦此經則身中諸神咸得以寧，則使人安逸也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">義曰：三精九靈，非外物也。住我本家，慎勿放出。當令常侍左右，朝真禮聖，則易見而易得也。乃天尊恐人不知大道所在，故以此指之也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">釋曰：天有九曜，人有九靈。天有三臺，人有三魂。天之九曜失度，三台遷位，則水旱陰晦。人之九靈失守，三魂妄行，則&#28798;害生矣。如有此三者，至心誦經焚符，則三魂安九靈息、五心靜六豚和、四肢泰百節無恙也。<span lang="EN-US"><br>
		</span>　　讚曰：九靈九靈，是我之精。時時呼召，永保長生。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">天尊言：若或有人五行奇蹇，九曜嶔</span><span style="font-size: 12.0pt; font-family: 新細明體; color: red; background: lime"></span><span style="font-family: 新細明體; color: maroon">，年逢刑衝，運值剋戰，孤辰寡宿，羊刃劍鋒，劫煞亡神，鬼門鉤絞，祿遭破敗，馬落空亡，動用凶危，行藏坎</span><span style="font-size: 12.0pt; font-family: 新細明體; color: red; background: lime"></span><span style="font-family: 新細明體; color: maroon">，即誦此經。上請天官解天厄，地官解地厄，水官解水厄，五帝解五方厄，四聖解四時厄，南辰解本命厄，北斗解一切厄。<span lang="EN-US"><br>
		</span></span>
		<span style="line-height: 150%; font-family: 新細明體; color: maroon">
		　　註曰：凡人五行不通，九曜失度，又值刑衝及諸神煞，動用行藏皆不順利，大則天譴地責喪身隕命，皆由三官五帝四聖二斗以主之。歸命此經，誦&#21610;焚香告符，則一切厄難，皆能解釋。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">
		　　義曰：三界之中，為人最靈，不知向上一步，政使星辰戰剋，行止轗軻，急宜歸奉真文，則三元五帝以消其罪也。此章，天尊令人知忌避而欲禳之。<span lang="EN-US"><br>
		</span>
		　　釋曰：此言人之五行不利，九曜作撓是也。所以諸多神殺，皆聽我天尊之&#21201;。如或有人遭此禍患，誦此經，則天尊命本人之家司命六神，上請天官解天厄，地官解地厄，水官解水厄，五帝解五方厄，四聖解四時厄，南辰解本命厄，北斗解一切厄。蓋綠此三官五帝四聖南辰北斗，亦乃天尊之有司也。故云上請者，欲人知天尊之所司之廣設也。<span lang="EN-US"><br>
		</span>　　讚曰：地網天羅不可逃，凶星臨併若為消。誠心誦取天尊號，玉篆金符急急燒。<span lang="EN-US"><br>
		</span>
		天尊言：沉痾伏枕，癥疾壓身，積時弗廖，求醫罔效，五神無主四大不收。或是五帝三官之前，日月星辰之前，山林草木之前，靈壇古跡之前，城隍社廟之前，里巷井&#31432;之前，寺觀塔樓之前，或地府三十六獄，冥官七十二司，有諸冤枉，至此牽纏。或盟詛&#21610;誓之所招，或債垛負償之所致。三世結釁，異劫興仇，埒其咎尤，庫其執對，皆當首謝，即誦此經。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　註曰：沉痾痼疾，伏枕&#29248;蓐，醫禱無效，蓋三官五帝，泰山岱嶽，日月星辰，城隍社廟，里巷井&#31432;，靈壇古跡，寺觀塔樓，五道諸司，地府冥官，至於山川草木皆有神祇，故誤冒犯。或夙有冤牽，負財致命，或被人&#21610;詛，或自設誓違盟，累劫以來興仇結釁，皆當悔過，發露罪尤，請誦經&#21610;焚此篆符，而悉得消愈也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　義曰：此章專言人之積病及禁忌相刑，當稱天尊之號，則禍去而福來，何必疑也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">　　</span><span style="line-height: 150%; font-family: 新細明體; color: maroon">釋曰：凡人病染沉痾，痼疾弗瘳，世藥無功，陰神作撓，或自&#21610;，或他詛，或積垛，或私愆，則冥府欲問究由，欲追執對，何以赦免？即誦寶經焚靈符，即時安逸也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　讚曰：陰譴陽罪，況癘是報。禁忌犯之，經符是禱。<span lang="EN-US"><br>
		</span></span><span style="font-family: 新細明體; color: maroon">
		天尊言：天官符，地官符，年月日時，各有官符。方隅向背，各有官符。大則官符，小則口舌，是有赤口白舌之神以主之。凡諸動作興舉，出入起居，不知避忌。如遇官符口舌，則使人擊聒。曉夜煎媰，多招唇吻。面是背非，動致口牙。盟神詛佛，始於讟議，終於詬詆。由是獄訟生焉，刑憲存焉。若欲脫之，即誦此經，遂得口舌潛消，官符永息。<span lang="EN-US"><br>
		</span>　　</span><span style="line-height: 150%; font-family: 新細明體; color: maroon">註曰：此章，天尊言諸官符赤口白舌之神者，乃天省下之惡曜也。蓋因世人，不修正道，不畏公法，瀆雷褻雨，故遣此神以撓之。若人犯者，急誦此經，焚諸符篆，即得應時消滅矣。<span lang="EN-US"><br>
		</span>　　義曰：人之行藏，各有可否，但自不能識其機而造其理也。如或犯之，此經能免也。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="line-height: 150%; font-family: 新細明體; color: maroon">
		　　釋曰：天尊發願廣大，施化無方。此章專言諸官符者，蓋此神易犯難釋，以致庶人一或干之，則赤口白舌乘勢而生也。而世人何不預誦寶經焚玉篆，則此禍自滅矣。<span lang="EN-US"><br>
		</span>　　讚曰：天符地符，人不可觸。欲釋訟凶，經篆三告。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span lang="EN-US" style="line-height: 150%; font-family: 新細明體; color: maroon">
		&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: .0001pt" align="left">
		<span style="font-family: 新細明體; color: maroon">九天應元雷聲普化天專玉樞寶經集註上竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
