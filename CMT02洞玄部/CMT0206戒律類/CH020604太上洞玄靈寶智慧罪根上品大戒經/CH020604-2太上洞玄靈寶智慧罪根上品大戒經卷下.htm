<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部譜籙類</font></span><font size="3" color="#008080">(CH0205)</font></td>
      </tr>
		<tr>
        <td width="95%" align="left" height="100%">
        <p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon"><font size="5">
		太上洞玄靈寶智慧罪根上品大戒經</font></span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		經名：太上洞玄靈寶智慧罪根上品大戒經。撰人不詳，約出於東晉。係古《靈寶經》之一。原本一卷，後分為二卷。底本出處：《正統道藏》洞玄部戒律類。</span></td>
      </tr>
      <tr>
        <td width="95%" align="left" height="100%">
        <p align="center" style="line-height: 150%; margin-top: 0; margin-bottom: 0">
		<b><span style="font-size: 16.0pt; font-family: 新細明體; color: maroon">
		太上洞玄靈寶智慧罪根上品大戒經卷下</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　東極世界飛天神人曰：東方無極世界恒沙眾生，已得道過去及未得道見在福中善男子善女人，修奉智慧上品十戒，功滿福報，致得乘空，白日飛行，駕景策龍，上登玉清，遊行東極九&#28801;天中。未得道者，生世富貴，位為人尊，年命長遠，並無夭傷。東方青帝，皆即列名、奏言九&#28801;上天九&#28801;天官，告下東方三官九署地牢之中，削落青元九幽玉匱長夜之函宿世罪根。青天司命勒錄諸天神仙簿中，七祖皆得上昇天堂，衣食自然，隨年更生帝王之門，世世歡樂，恒居福中，因緣不絕，故得信根。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問東極世界飛天神人曰：我嘗歷觀諸天，出遊東門，見東方無極世界地獄之中，有百姓子男女人身受考撻，諸痛備嬰，形體毀悴，苦毒難言。見之悲傷，謫役幾年，當得解脫，為還人中，更還惡緣。如此之輩，當作何功德，以拔此怨，使得開度，還入善門。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　東極世界飛天神人曰：其人所犯元惡罪錄，結在九幽長夜之函，九&#28801;天君青天靈官三界司筭結其目錄，依玄都女青上宮左官律，九萬劫得還，生非人之道，輸轉九億萬劫。天地數極，乃得作九河都役使，此之辛苦，非可能言。欲得開度，斷絕惡緣，當依明真玉匱女青上宮科品，以青紋之繒九十尺，亦可九尺，金龍一枚，詣東方九&#28801;天君東鄉諸靈官，九幽之中，拔贖苦魂，絕諸罪根。九日九夜，明燈燒香，首謝天君，九幽之下，得見光明，可得解脫，還入善緣。九年皆得還生人中，世世歡樂，福慶無窮。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　東南世界飛天神人曰：東南無極世界恒沙眾生，已得道過去及未得道見在福中善男子善女人，修奉智慧上品十戒，功滿福報，名書上清，或位登上聖，或為神仙，遊行五嶽，駕龍乘虛，見在世上，為人師宗，萬姓所仰，三界所敬，門戶清貴，福慶無窮。東南地司皆列名上言梵&#28801;上天，梵&#28801;天官告下東南三官九府百二十曹，削落黃元九幽玉匱長夜之函宿世罪根。梵天司命勒錄梵天神仙籍中，七祖普得去離三塗，上昇天堂，衣飯天廚。一十二年皆得更生福德之門，帝王之家，世世歡樂，輪轉因緣，遂得飛仙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問東南世界飛天神人曰：我嘗歷觀諸天，出遊東南門，見東南無極世界地獄之中，有百姓子男女人，受此惡對，苦毒難言，見之悲傷，甚可哀愍。被責幾年，當得解脫，蒙赦之日，為生人中，為作可形，如此之輩，有何功德，可相解度。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　東南世界飛天神人曰：斯人所行，罪在酷逆，結於九幽長夜之函，一&#28801;天君梵&#28801;諸靈官三界司等結其罪錄，依玄都女青中宮中官律，萬劫得還，生賤人之中，身嬰六極，或抱殘傷，或生棄疾，輪轉十二萬劫無數之周，乃得作東嶽都役使。其人艱辛，非可能言。欲得拔度，還於善緣，當依明真玉匱女青中宮科品，以黃文之繒一百二十尺，亦可一十二尺，金龍一枚，詣東南梵&#28801;天君東南諸靈官九幽之中，拔贖罪魂。一十二日一十二夜，明燈燒香，首謝天君，可得開度，見諸光明，一十二年皆得還生福德之門，世世歡樂，永享無窮。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　南方無極世界飛天神人曰：南方無極世界恒沙眾生，已得道過去及未得道見在福中善男子善女人，修奉智慧上品十戒，功滿德備，丹天福報，已得道者，位登上真，或為神仙，或為靈官，或得滅度。見在世上，聰明智慧，逆知吉凶，或通靈徹視，役使鬼神，或在富貴帝王之門。南方赤帝南極地司，皆列名上言三&#28801;丹天三&#28801;天官，告下南方三官九府百二十曹，削除赤元九幽玉匱長夜之函宿世罪根。丹天司命注上丹天神仙籍中，七祖普得去離三塗，上昇天堂，逍遙南宮，三年皆得更生福德之門，世世歡樂，福慶難稱，善緣不絕，剋得神仙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問南極世界飛天神人曰：我嘗歷觀諸天，出遊南門，見南方無極世界地獄之中，有百姓子男女人，裸身無衣，吞火食炭，頭面焦燎，舉體爛壞，無復人形，身受惡對，苦毒難言。見之流曳，傷痛人心。如此之輩，受對幾年，當得解脫，被赦之日，為還人中，為作何形，大慈之法，有何功德，可得解度，還於善緣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　南極世界飛天神人曰：其人酷逆，生世不道，罪結九幽長夜之府，三&#28801;天君丹天諸靈官三界司筭結其罪錄，依玄都女青陽宮太陽官律，罪役皆三萬劫，當還生六畜之中，以報宿怨。三百萬劫輪轉丹天數周，乃得作三河水曹都役使，其間辛苦，非可得言。若欲開度，斷諸惡緣，使得速還人道之中，當依明真玉匱女青陽宮科品，以絳紋之繒三十尺，亦可三尺，金龍一枚，詣南方三&#28801;天君南鄉諸靈官九幽之中，拔贖罪魂。三日三夜，明燈燒香，首謝天君，可得速出長夜之中，見諸光明，三年皆得更生人中，因緣不絕，轉得信根。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　西南世界飛天神人曰：西南無極世界恒沙眾生，已得道過去及未得道見在福中善男子善女人，修奉智慧上品十戒，功德滿足，身受福報，已得道者，位登上真。未得道者，見在世上，為地祇所稱，天神所敬，死昇南宮，受號上補天官，總領鬼神。西南梵&#28801;天君告下西南地祇三官九府百二十曹，削落黃元九幽玉匱長夜之函宿世罪根。梵天司命勒錄梵天神仙簿中。九祖普得去離三塗五苦之中，升度南宮，逍遙福堂。後十二年皆得還生富貴之門，因緣不絕，遂得神仙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問西南世界飛天神人曰：我嘗歷觀諸天，出遊西南門，見西南無極世界長夜地獄三河九江五嶽之中，有百姓子男女人，身受惡對，苦痛難勝，見之悲惻，傷人肝心。如此之輩，凡應幾年，當得解脫被赦之日，當作何形，有何功德，可得拔度，還入福中。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　西南世界飛天神人曰：此人前身十生人道，恒無善行，生輒元逆，一&#28801;天君梵&#28801;諸靈官三界主司結其罪錄，依玄都女青下宮右官律，萬劫得還，生下人之身作僕使，輪轉十二萬劫無數之周，乃得作南河都役使。此之勤苦，非言所盡。欲使拔度，還於善緣，當依明真玉匱女青下宮科品，以黃紋之繒一百二十尺，亦可一十二尺，金龍一枚，詣西南梵&#28801;天君西南諸靈官九幽之中，拔贖罪魂。一十二日一十二夜，明燈燒香，首謝天君，西南諸靈官可得開度長夜之中，見諸光明。一十二年，皆得還生福慶之門。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　西方世界飛天神人曰：西方無極世界恒沙眾生，已得道過去及未得道見在福中善男子善女人，修奉智慧上品十戒，功滿德報，已得道者，位登上真。未得道者，名書太素玄臺，命過昇天，為太上之賓，西方白帝皆列名七&#28801;之天。七&#28801;天君告下西方三官，九署地牢之中，削落白元九幽玉匱長夜之函宿世罪根。素天司命勒錄諸天神仙簿中。七祖普離三塗五苦，上昇金闕，受福自然，逍遙福堂，歡樂無窮。後生人中，得為人尊，三界所敬，鬼神所稱，輪轉福緣，皆得神仙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問西極世界飛天神人曰：我嘗歷觀諸天，出遊西門，見西方無極世界長夜之中九幽地獄，及三河九江諸山，責役男女鬼魂，流曳三塗，五苦備嬰，斯人宿對，緣何而來，而充此罰。如此之例，幾年之中可得解脫，復有何功，可得拔度。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　西極世界飛天神人曰：斯人宿身所行不道，七&#28801;天君西方諸靈官三界主司結其罪錄，依玄都女青右宮陰官律，萬劫當得還生邊夷之國，有人之形，無人之情，轉輪七萬劫白帝數周，乃得作西嶽都役使。此之悠悠，勤苦難言，欲使開度，還入善緣，當依明真玉匱女青右宮科品，以白紋之繒七十尺，亦可七尺，金龍一枚，詣西方七&#28801;天君西方諸靈官，九幽之中，拔贖罪根。七日七夜，明燈燒香，首謝天君，可得開度，見諸光明。七年皆得還生善人之門。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　西北世界飛天神人曰：西北無極世界恒沙眾生，已得道過去及未得道見在福中善男子善女人，修奉智慧上品十戒，功滿德報，已得道者，位登上真，未得道者，名書九天，命過昇天，與五帝周旋。黃帝皆列言梵&#28801;之天梵&#28801;天君，告下西北三官九署地牢之中，削落黃元九幽玉匱長夜之函宿世罪根</span><span lang="EN-US" style="font-family: New MingLiu; color: maroon">○
		</span><span style="font-family: 新細明體; color: maroon">
		梵天司命勒錄諸天神仙簿中。七祖皆得去離五道，上昇九天，受福無窮，後生人中，勇猛精進，威制五方，因緣不絕，得補五帝真人。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問西北世界飛天神人曰：我嘗歷觀諸天。出遊西北門，見西北無極世界地獄之中九江長夜寒冰夜庭，有百姓子男女人，塗炭流曳，身形楚撻，苦毒難言。如此比例，被責幾年，當得解脫。蒙赦之日，為還人中，復作何形。如未開恕，有何功德，可相拔度。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　西北世界飛天神人曰：斯人所行酷逆無度，一&#28801;天君西北諸靈官三界主司結其罪簿，依玄都女青太陰官水官律，萬劫當得生愚闇之中，聾盲六疾，非復人形。輪轉五道，一十二萬劫無數之周，乃得補長河都役使。此之悠悠，勤苦難言。欲使開度，還入善門，當依明真玉匱女青太陰宮科品，以黃紋之繒百二十尺，亦可一十二尺，金龍一枚，詣西北一&#28801;天君西北諸靈官，九幽之中拔贖罪魂。一十二日一十二夜，明燈燒香，首謝天君，可得開度，見諸光明。一十二年，便得自在，更生人中，還入善緣之門，世世歡樂，長享無窮。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　北方世界飛天神人曰：北方無極世界恒沙眾生，已得道過去及未得道見在福中善男子善女人，修奉智慧上品十戒，功德備足，玄天福報，名書上清。或位登上聖，遊行三清，或命過，即得為四極明公</span><span lang="EN-US" style="color: maroon">j
		</span><span style="font-family: 新細明體; color: maroon">
		見在世上福德之中，神靈敬護，萬&#28798;不干。北方地司，皆列言上宮，五&#28801;天君告下北方三官九府百二十曹，削落玄元九幽玉匱長夜之函宿世罪根。玄天司命勒錄諸天神仙簿中。七祖普得上昇天堂，衣食自然。五年皆得更生帝王之門，輪轉福德，故恒居善緣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問北方世界飛天神人曰：我嘗歷觀諸天，出遊北門，見北方無極世界地獄之中，三河九江諸山，責役百姓子男女人，塗炭流曳，負山擔石，閉塞長源，吞火瞰炭，無復身形。其人受對被責，幾年應得解脫，解脫之日，為還人中，復作何身中，復可得拔度與不。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　北方世界飛天神人曰：斯人生世酷逆無道，五&#28801;天君北方諸靈官三界主司結其罪錄，依玄都女青太陽宮火官律，萬劫當生六畜之中，輪轉五道五萬劫玄天數周，乃得補北嶽都役使。其對悠悠，難可卒還。欲使開度，速見命根，當依明真玉匱女青太陽宮科品，以玄紋之繒五十尺，亦可五尺，金龍一枚，詣五&#28801;天君北方諸靈官九幽之中，拔贖罪魂。五日五夜，明燈燒香，首謝天君，可得開度見諸光明。五年身皆還生善緣之中。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　東北世界飛天神人曰：東北無極世界恒沙眾生，已得道過去及未得道見在福中善男子善女人，修奉智慧上品十戒，功成德報，已得道者，位登上真，未得道者，見在世上，為三界所敬，地祇所畏，死昇天堂，靈人交遊。東北地司皆列言梵&#28801;之天梵&#28801;天君，告下東北三官九府百二十曹，削落黃元九幽玉匱長夜之函宿世罪根，梵天司命勒錄諸天神仙簿中。九祖昇度南宮，去離五道，逍遙福堂。五年皆得還生福德之門，世世因緣，享福無窮。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問東北世界飛天神人曰：我嘗歷觀諸天，出遊東北門，見東北無極世界地獄之中，有百姓子男女人，身受宿對，諸苦備經，流曳塗炭，無復人形。其人何辜，生世何犯，殺害何命，致受今對。當作何功，拔贖罪身，使得還入善道之中。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　東北世界飛天神人曰：斯人前生不念慈心，三春遊獵，張羅布網，放火燒山，刺射野獸，殺害眾生，其罪深重，死受殃罰，身負槌打，萬痛交行，驅馳百極，食息無寧。欲拔比罪，還於福中，當依明真科品，以黃紋之繒百二十尺，亦可一十二尺，金龍一枚，以詣東北梵&#28801;天君東北諸靈官九幽之府，拔贖罪魂。一十二日一十二夜，燒香然燈，照耀諸天地獄之中，使長徒幽魂得見光明，罪根披散，還入福門，魂昇南宮，受慶自然。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　下方世界飛天神人曰：下方無極世界恒沙眾生，已得道地仙五嶽真人，及未得道見在福中善男子善女人，修奉智慧上品十戒，功成德滿，已得道者，位登上真。未得道者，名書諸天，命過之日，徑昇福堂。東華宮中五嶽五帝，皆列言諸天三十二天帝君，告下八極三官九署地牢之中，削落九幽玉匱長夜之函宿世罪根，諸天司命勒錄金格神仙薄中。七祖皆得去離地役，昇上南宮，後生人中，富貴之門，積功勤修，輪轉不倦，剋得飛行，上昇太極，位得神仙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問下方無極世界飛天神人曰：我嘗歷觀下方，出遊八極。見下方無極世界地獄之中，有百姓子男女人身受酷對，大小相牽，塗炭八極囚徒之中。其人何辜，生世何犯，違何經法，受此之對。當作何功，可得拔贖宿愆，使得更生人道之中。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　下方世界飛天神人曰：斯人前世不敬鬼神，不信經教，犯忤地祇、五嶽四瀆，罪非可紀。死受酷罰，幽沈地獄，自非明真科法拔度，萬劫無原。夫欲開度，當以黃紋之繒三十二尺，金龍一枚，以詣下方諸土府五嶽名山諸水三官九署，十二河源九幽之中，拔贖罪魂。一日一夜一十二時，燒香然燈，照耀諸地之下，九幽之內，使長徒死魂，得見光明，身受開度，還入福門。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　上方世界飛天神人曰：上方三十二天無極世界恒沙眾生，己得道上聖高神諸真人，及未得道見在福中有百姓子男女人，修奉智慧上品十戒，功成德滿，已得道者，位登上真。未得道者，名書三十二天。命過之日，徑昇福堂，逍遙三界大羅之上，諸天右別。九幽之府長夜之中，削除罪簡，拔出七祖，昇上南宮，更生人中，修行善道，世世因緣，翫好不絕。剋得神仙，飛行三界大羅之天。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君顧問上方世界飛天神人曰：我嘗歷觀上方三十二天，遊行三界。見天一北獄青韶上獄及三河積夜之府，有百姓子男女人，裸身赤肉，不得衣食，身被鐵杖，痛苦難任，流曳三河，摙汲洪水，以灌四瀆，晝夜勤苦，無有休息。其人生世何所犯違，觸何經戒，而受此對。當作何功德，可以拔贖，使得更生，還在人中。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　上方世界飛天神人曰：其人前身不信大法，疑毀經文，違犯十戒，致受今對，充天徒責。自非明真科品拔度，萬劫無還。夫欲開度，常以青紋之繒三十二尺，金龍一枚，以詣諸天宮曹府，拔贖宿對，開度九幽之中囚徒死魂。一日一夜一十二時，燒香然燈，照耀諸天，積夜之河，九幽之中，使責役之鬼得見光明，身受開度，還入福門。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君歡喜作禮，上白天尊：今日侍坐，得聞十方飛天神人說諸罪根拔度上品，生者得度，死者得還，九幽之內，普受光明。來生男女，善心信向，當得其福，世世因緣，翫好不絕，身得神仙，香燈供養，門戶興隆，三界侍衛，萬靈朝門，鬼試降伏，千&#28798;不干。大法開化，萬劫無窮，福慶堂堂，巍巍難勝。欣諸來生，得此大恩，不勝喜悅，而作頌日。是時諸天一時稱善。</span></p>
		<p style="line-height: 150%; margin-top: 0; margin-bottom: 0" align="center">
		<b><span style="font-family: 新細明體; color: maroon">太上智慧長樂頌</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　龍漢多純民，混心皆自然。五情不爭競，形有不死神。龍門斷長河，三塗不役人。休息五道場，罷除刀劍山。蕩蕩元漢內，九幽無苦魂。不聞哭尸聲，但聞長樂言。不見長夜鬼，但見飛天仙。斯世樂何樂，故誦興樂篇。諸天稽首慶，同稱慶劫年。玄都七寶林，十天普彌羅。紫煙觀靈暉，雲景秀玉阿。上有福德堂，宮室互參差。皆是清信士，真仙飛天家。三界通玄路，五道清不邪。善根應緣生，累功享福多。牽對相尋續，大法諒不虛。無有萬年人，皆與劫同祖。依依歡樂世，發言成慶歌。此世觀無極，當奈來運何。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		太上道君於洞陽館柏陵舍中受戒，見諸天福堂億劫種親，並逍遙無為，衣食自然，身有光明，飛仙同侶，無有憂戚，不知苦難，見之悲喜，故作長樂頌篇。</span></p>
		<p style="line-height: 150%; margin-top: 0; margin-bottom: 0" align="center">
		<b><span style="font-family: 新細明體; color: maroon">太上智慧苦神頌</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　生落苦神界，輪轉五道庭。九幽閉長夜，累劫無光明。刀山多劍樹，毒刃互崢嶸。不見&#32675;鳥集，但聞苦魂聲。迴風搖長條，哀響流寒庭。上有履山人，時刻無暫停。飢食曲泉炭，渴飲冶火精。流曳三塗中，豈識形與名。念爾不知命，苦哉傷人情。罪福各生緣，善惡諒由心。輪轉不終滅，譬聲不絕音。九幽有元錄，萬劫自相尋。寒冰無極源，長夜間重陰。不見福德舍，但見窮鬼林。長河難閉塞，苦魂攀領吟。孤聲赴絕一劍，哀號落刀岑。此形非復形，痛哉傷人衿。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君出遊八門，見諸地獄幽閉重檻，及三河九江刀山劍樹，囚徒餓鬼，責役死魂，流曳塗炭，無復身形，不可忍見。見之悲傷，故作苦神頌篇。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天尊告一太上道君曰：今日普與十方至真、無極大聖眾，同生一劫，歡樂難譬，言不覺盡，心不覺現。說諸善惡、禁戒科律，無所藏隱，諸天同慶，齊宣法音，普度無量。今生何幸，遇此經教，自發善心，命得長年，不橫夭傷。終歸之日，徑上天堂，因緣無絕，皆得道真。吾念來生末世男女，皆當隨運自從，心迫情急，不覺生罪，罪根當生，淪於五道，一跌信路，無復還期，往返三途五苦之中，刀山劍樹，飛血萬里，無極寒冰，窮魂填夜，號咷長何，悲吟傷人。哀此不幸，往不能還。今故說是經，為諸來生信向之人，開通津梁，普令得去惡對之根，身入光明，還於善緣。至心宗奉，當得其福，不信向者，當獲其殃。吾過去後，其文當還大羅之上七寶玄臺紫微宮中。如明真玄科，四萬劫當行下世，教度天人。今以相告，明識之焉。是時眾聖、太上道君歡喜，作禮稽首而退。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">太上洞玄靈寶智慧罪根上品大戒經卷下竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">
		讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
