<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部譜籙類</font></span><font size="3" color="#008080">(CH0205)</font></td>
      </tr>
		<tr>
        <td width="95%" align="left" height="100%">
        <p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon"><font size="5">
		太上洞玄靈寶智慧罪根上品大戒經</font></span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		經名：太上洞玄靈寶智慧罪根上品大戒經。撰人不詳，約出於東晉。係古《靈寶經》之一。原本一卷，後分為二卷。底本出處：《正統道藏》洞玄部戒律類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon; font-weight: 700">
		<font size="5">太上洞玄靈寶智慧罪根上品大戒經卷上</font></span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太上道君時於南丹洞陽上館柏陵舍，稽首禮問元始天尊：自顧宿世福慶因綠，億劫運通，得會聖明。昔蒙顯擢，過忝上真，加見訓喻三寶神經，賜以大戒，告以法音。過泰之歡，實為無量。自受訓勵，長齋空山，尊承法戒，不敢息倦，道業成就，開度天人，一切男女，普見法門，年命長遠，國土安全。翫樂之心，志在不退，既蒙開悟，願卒未聞。不審智慧宿命罪根，靈音祕重，可得暫盼篇目不乎。如蒙哀憐，重賜戒言，則以幽夜披太陽之光，長劫苦魂，得蒙拔度，更生福堂，道濟無外，惠宜普隆，所陳曲碎，懼觸天顏，顯顯之心，實希恩造。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　元始天尊，是時當授太上道君《智慧罪根上品戒經》。五老上帝、大聖尊神、十方至真、諸天上仙、玄和玉女、五萬二千五百眾詣座。天灑香華，神龍妓樂無鞅數眾，天仙玉女手把十絕靈嬸，旋繞日月華精。神風四會，流香拂塵，紫雲吐暉，絳霞敷天，三景齊照，諸天光明。河海靜默，山嶽藏煙，龍璃踴躍，人神歡欣。生死同休，福慶普隆，五苦咸解，三徒並原。長離地獄，更生天堂，一切眾生，並得長年。於是天尊命召十方飛天神人，開九幽玉匱長夜之函，出生死罪錄，惡對種根，十方飛天，各說因綠，以告太上大道君焉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　天尊告日：龍漢之年，我出法度人。其世愚聾，不知法音，唯用純朴，無有惡心，不識禮義，無有君臣，不識宿命，不知因綠。以法訓喻，漸入法門，專心信向，無為罪根，命皆長遠，不有夭傷。我過去後，天地破壞，無復光明，男女灰滅，淪於延康，幽幽冥冥億劫之中。至赤明開光，天地復位，我又出世，號無名之君，出法教化，度諸天人。其世男女，行有精麤，不等一心，有信向者，皆得長年，有生嫉害，惡逆不忠，皆夭壽命，便有罪福因綠之根。我過去後，一劫交周，天地又壞，復無光明，幽幽冥冥，五劫之中。至開皇元年，靈寶真文開通三象，天地復正，五文煥明，我於始青天中，號元始天尊，流演法教，化度諸天。始開之際，人民純朴，結繩而行，混沌用心，合於自然，皆得長壽三萬六千年。至上皇元年，心漸頹壞，恐至凋落，正法不全。故國國周行，宣授天文，咸令入法，成就諸心。半劫之中，命漸凋落，壽得一萬八千餘年。我過去後，天運轉促，人心破壞，更相謀逆。嫉害勝己，爭競功名，不信經法，疑貳天真。口是心非，自作一法，淫祀邪神，殺生祈檮。迷惑不專，更相殘害，自取夭傷，命不以理，壽無定年。致有罪錄惡種，展轉五道八難之中，沈淪三徒，莫知命根，冥冥長夜，億劫無還，流曳塗炭，甚可哀傷。今當相告治身之戒，功德報應，罪惡之對，生死命根。便可諦受，慎行勿忘，廣宣開度，普示天人，咸令男女，歸身法門，持戒修齋，遠諸惡源，使生死歡泰，得道自然。道君歡喜，伏聽戒言。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天尊言曰：夫欲安身治國，使門戶清貴，天神祐護，地祇敬愛，當修善功，勤心齋戒，廣施法門。先人後身，有惠於萬物，功普於一切，功滿三千，白日昇天，修善有餘，天降雲車。弘道無已，自致不死。斯本行之上戒，可不遵奉之乎。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　一者，當卹死護生，救度&#25145;難，命得其壽，不有夭傷。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　二者，救疾治病，載度困篤，身得安全，不有痛劇。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　三者，施惠窮困，拯度危&#25145;，割己濟物，無有&#24673;惜。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　四者，奉侍師寶，營靖建舍，廣作功德，無有息倦。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　五者，書經校定，晨夕禮誦，供養香燈，心無替慢。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　六者，修齋念道，恭心遵法，內外清虛，不生穢惡。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　七者，退身護義，不爭功名，抱素守朴，行應自然。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　八者，宣化愚俗，諫諍解惡，咸令一心，宗奉大法。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　九者，邊道立井，植種果林，教化童蒙，勸人作善。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　十者，施為可法，動靜可觀，教制可軌，行常使然。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此十善因緣上戒之律，十天神王所奉，能行之者飛天齊功。次當持身慎行，與人君言則惠於國，與人父言則慈於子，與人師言則愛於眾，與人兄言則悌於行，與人臣言則忠於君，與人子言則孝於親，與人友言則信於交，與人婦言則貞於夫，與人夫言則和於室，與人弟子言則恭於禮，與野人言則勸於農，與道士言則正於道，與異國人言則各守其域，與奴婢言則慎於事。此一十四戒持身之品，四天帝王常所宗奉，普告四方正士神祇，人民百姓，子男女人，咸使行此上品，參於四天自然福堂。能行之者，四天所貴，地祇所稱，位比仙王。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　次有上品百八十戒，中品八十戒，下品四十戒，並元始智慧三品之律，撰為觀身大戒，合三百首。自非上仙之德，身洞三清，體入自然，莫能奉之。末世男女，心當破壞，行漸怠縱，並懷疑貳，趣競萬端，守真者少，必當不能宗承觀身，既不遵奉，必致大殃。今撰上品十戒之律，可以度人，廣加開化，令入法門。勤奉之者，則獲自然之福，無為之道也。十戒者：</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">　　一者，不得嫉&#22956;勝己，抑絕賢明。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　二者，不得飲酒放蕩，穢亂三宮。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　三者，不得淫犯他妻，好貪細滑。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　四者，不得棄薄老病，窮賤之人。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　五者，不得誹謗善人，毀攻同學。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　六者，不得貪積珍寶，弗肯施散。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　七者，不得殺生祠祀，六天鬼神。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">　　八者，不得意論經典，以為虛誕。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　九者，不得背師恩義，斯詐新學。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　十者，平等一心，仁孝一切。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此十戒普教十方無極世界，度一切人。能奉之者，功書十天，福延七祖，拔出長夜九幽之中，上昇南宮。身入光明，因緣不絕，剋得神仙。諸行並足，當避十惡，遠於盲道，斷滅罪根。十惡者：</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">　　一者，飲酒淫色，貪欲無已。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　二者，陰賊世間，訕謗道士。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　三者，輕師慢法，傲忽三寶。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　四者，竊取經書，妄宣道要。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　五者，借換不還，欺誘萬民。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　六者，殺生貪味，口是心非。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　七者，不孝背恩違義，犯諸禁忌。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　八者，誦經忽略，嗊嗃自是。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　九者，責望人意，瞋恚四輩。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　十者，意斷經旨，損益聖典，不信宿命，快情恣為，穢慢四大，不念生道。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此十惡之戒，不能離身。犯之者身遭眾橫，鬼神害命，考楚萬痛，恒無一寧，履善遇惡，萬向失利。死入地獄，幽閉重檻長夜之中，不睹三光，晝夜流曳。抱銅柱，履刀山，循劍樹，入鑊湯，吞火食炭，五苦備經，長淪九幽，無有生期，縱得解脫，還生六畜之中，不得人道。惡惡相牽，善善相因，罪福之對，如日月之垂光，生死之不滅，如影之隨形，緣轉相加，如車之輪。今說是戒，護度天人，明識諦受，勤行勿忘。若清信士女，必能保持十戒，才力兼贍，欲勤行精進，廣施眾善者，可授十二可從，開示十善十四持身之品也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天尊言：夫為學者修齋求道，開度天人，作諸善功，當行十二可從戒，而得度世者，爾宜從之，自得正真，終入無為，所願皆成。十二可從戒者：</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　一者，見真經正法，開度一切，便發道意，心願後世得登大聖。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　二者，常行慈心，願念一切，普得見法，開度廣遠，無有障礙。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　三者，好樂經教，深遠覽達，意志堅明，開化愚闇。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　四者，遵受師訓，廣開勸化，令入法&#22681;，遠離盲道。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　五者，信向玄妙，尊奉經訣，晨夕誦習，無有怠倦。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　六者，不務榮華，斷絕因緣，專心定志，所營在法。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　七者，勤誦大經，願念一切，廣開橋梁，為來生作善綠。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　八者，恒生善心，不邪不偽，無嫉無害，無惡無拓。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　九者，在所隨生，常值聖世，興靈寶法教，相值不絕。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　十者，潔身持戒，修齋建功，廣救&#32675;生，咸得度脫。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　十一者，學業廣覽，宣通同法，預以天人，普令開度。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　十二者，常與明師，世世相值，受教宣化，度人無量，一切善心，皆得道真</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天尊言：夫學士治行之法，當行十二可從之戒。能以一心行此善念，世世得見聖，與道結緣，諸天友識，獨步三界，無所罣礙。長離三惡五道八難，神明敬護，地祇擁衛，門戶清肅，萬&#28798;不干，可謂端坐而得道也。勤為習誦，廣宣同學，皆使一切齊入法門。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　是時，天尊說戒都畢，太上道君、十方至真、無極大聖、高玄真人，歡喜作禮，一時東向稽首伏地。太上道君前進長跪，上白天尊言：眾真侍坐，得聞法音，諸天踊躍，喜慶難勝。大法既興，普度天人，來生男女，當受此恩。然見世愚聾，未見命根，不知罪福，所從何來，雖加開悟，不信者眾。已垂訓喻，願卒皇恩普賜，十方無極世界百姓子男女人，同時開悟，得見宿命善惡因緣，罪福報應，知有命根，普天獲濟，法教日隆。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　於是天尊放身威光，內外洞徹，照明十方，無幽無隱，無極無窮，一時曉明，如見眼前。是男是女，悉是諸天之上福堂善人，逍遙無為，歡樂自然。下見諸地九幽之府，長夜之中，囚徒作役，餓鬼畜生，流曳死魂，首體髡截，無復身形，幽閉重檻，不&#35241;三光。百姓男女並見命根罪福緣對善惡之報，莫不震惶、一時歸心，宗奉大法，修行眾善，投命天尊，伏從禁戒，無復退轉，福德普匝，歡樂難言，不勝喜慶。諸天大聖莫不稱善，故作頌曰：</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　十天輪空洞，死生從中歸。善惡各生根，緣對初無虧。昔見清信士，故得十天飛。歷觀九幽夜，苦魂攀嶺悲。長河難閉塞，刀山不可迴。輪轉五道中，惻愴傷人懷。天尊說禁戒，朗朗長夜開。諸天並歡悅，斯樂難可偕。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天尊言：今當命使諸天神人說諸罪錄，宣通法音，開悟&#32675;生，覺諸天人，善男子、善女人。令知身行罪惡命根，因緣不絕，殃對相尋，流曳三塗五道之中，魂形苦惱，億劫無還。故說是戒，令入法門，開度九幽，拔出苦根，使生者見道，身脫八難，死者歡樂，上昇天堂，早生人中，轉輪聖王，生死慶泰，世世長存。預以信向，皆當精心，奉戒持齋，自得道真，慎行勤修，諦受勿忘，能同大法，便當伏聽。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">太上洞玄靈寶智慧罪根上品大戒經卷上竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">
		讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
