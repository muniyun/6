<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部譜籙類</font></span><font size="3" color="#008080">(CH0205)</font></td>
      </tr>
		<tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b>
		<span style="font-size: 24.0pt; line-height: 150%; font-family: 新細明體; color: maroon">
		要修科儀戒律鈔</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		經名：要修秤儀戒律妙。原題朱法滿撰。十六卷。底本出處：《正統道藏》洞玄部戒律類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 18.0pt; font-family: 新細明體; color: maroon">
		要修科儀戒律鈔卷之十三</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">三洞道士朱法滿編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span lang="EN-US" style="font-family: 新細明體; color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">雜科第一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family: 新細明體; color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　《千真科》曰：施制立法，要假能行，眾中無知法者，不問多少，皆悉不得共住。共住之人，必須同遵聖教，動止合儀，惡悉能斷，善共保護。如勸惡者，事在別律。<span lang="EN-US"><br>
		</span>
		　　科曰：道法清虛，不希名利，閑居靜室，謂曰仙家。我弟子中，多畜錢財、寶貨、牛馬、奴婢，耽著不已。如此之人，斷三寶原，奪眾生福，雖持經奉戒，俱為滅法。<span lang="EN-US"><br>
		</span>
		　　科曰：上德尊人，住持大眾，下小有過，須避嫌疑。若有不和於國王、妃嬪、眷屬、大臣、宰輔、俗人，及兒女、小道士、淨人，宿新怨嫌之前，並不得呵責。若應舉罰，先喚來隱處，自以示語，情所不堪，為眾所惡，及當白眾舉罰。<span lang="EN-US"><br>
		</span>
		　　科曰：出家之人，務在簡靜，非法行事，動則落邪。非法者：一則廣求利養、自說我能，二則貪積無窮、為人婚姻卜相，三則強稱多解、瞻視天文，四則行等淨人、躬執耕稼，五則&#39722;亂朋眾、與惡友交遊，六則不以正法為事、而與兇俗結黨，七則坐起無分、混淆法次，八則不依正律、道俗同床，九則闇夜出行、而不秉炬自照，十則摴蒲雙陸、劫盜行非、恣意所為、而不自戒。入道依眾，可以去之，如不自懲，是壞道法也。<span lang="EN-US"><br>
		</span>
		　　科曰：諸小道士所詣名德，皆須修飾形儀，整頓冠履，安詳雅步，稽首三拜。拜訖，長跪啟曰：某甲小末，未備法教，故以遠來，伏願大德，賜垂解結，我有所聞，必無違逆。大德為白眾：今有道士某甲，從小以來，心有結累，不能自解，今稽首求悔。若從生至今，行瞋、行怒，行劫、行盜，行貪、行一切不善之行，於今解釋，不敢復犯，進學正戒，通明義理。說竟，謹依所說乃起，更三拜而退。<span lang="EN-US"><br>
		</span>
		　科曰：亂眾之人，多不依正法。飲酒醉亂、輕欺上下者，罰錢及米；或餘貨財，當時同和，後便違拒，不肯輸送，因玆杖罰；或奪財帛，以用供眾；或苦役治地，斬伐草木，鋤禾收刈，如一眾不能，治罰總集。道眾文不能治，可送與國王，以依俗律。<span lang="EN-US"><br>
		</span>
		　　科曰：若有不依正法，遊入他觀，妄有輕欺，科索酒肉；或媒嫁、為人買奴婢，及餘畜產；或造順俗之制，犯罪囚禁，遭赦得免；或自貨賕，方便得脫；或奪賊物，因利求和。律有正科，依法與罪也。<span lang="EN-US"><br>
		</span>
		　　科曰：道士女官，各順亂叮。道士不得畜女人，女官不得畜男子，各使遠離，棲肅其心，目不見形，聽不聞聲。道經云：不見可欲，使心不亂，若有此色，即須白眾。告舉不肯制止，國王有法也。<span lang="EN-US"><br>
		</span>
		　　科曰：大觀私房，皆多混亂，特由尊者，不能謹慎，縱恣無方；或是綱維不出教令，身居寶地，心穢怪貪，導引後生，同開惡趣，兇惡長養，天塞道源，使正信者，憑心何所。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：共入寶房，同開善趣；懷瞋動殺；咸乖大慈。養牛畜馬，不免鞭打，藉狗放貓，專懷殺意，凡人淨戒此等，並不合畜也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：人有尊卑，戒有小大。或身雖奉戒，意無在法，不修靜舍，詣飾殿堂，招引兇黨，動為非法。聞鳴鐘禮拜，大笑入觀；見尊德行道，外生謗誹，特由綱維自爾，何能戮力徒眾，</span><span style="font-family: 新細明體; color: maroon; background: lime"></span><span style="font-family: 新細明體; color: maroon">互作法，風教日生也。<span lang="EN-US"><br>
		</span>
		　　科曰：若眾中有一人不善，可隱處示語云：真品仙階，行人所踐，道無形相，要藉人弘。十方法徒，助道揚化，聞有法要，學擬成身，豈得有過，令他知覺。今大德諸行無犯，唯有某事不依正道，請即改之，猶如月虧更滿，蘭歇更薰，幸相用言，共匡法教。不得即舉白大眾也。<span lang="EN-US"><br>
		</span>
		　　科曰：出家之人，與俗既別，置觀立舍，並不得與俗人及家口家住。若是十方法眾，行往經過，看前人德行高低，作三品安置。尊卑居止，要令得所也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：每觀舍，應須精思別院，安置名德，中常集眾，同在齊堂；若是遠方行人，來蹔居止，即須先問，欲何處居，才高行潔，精思別院；若無奇行，請平常居止；若是上人，請下分可，須辭謝改處；若才非所處，即須詘退。<span lang="EN-US"><br>
		</span>
		　　科曰：精思入定為性，披黃載幘為相。若淵澄霜潔，玉潤冰清，為世福田，行無點汙，宗持正戒，有五譬喻：一者喻如富貴之家，忽生一子，而無兩目，經涉三月，兩目忽明，舉家歡喜，無戒之人，猶如無目。二者喻如磨鏡，漸漸增明，有戒之人，念念功積。三者喻如嬰兒，細細長大，能持戒者，以下之高。四者喻如飢人，終念得食，不得食故，必死無疑，不受戒人，長淪盲道。五者喻如舟航，能度大海，能持戒者，必度生死苦海也。<span lang="EN-US"><br>
		</span>　　科曰：若國王、大臣、施主、工匠，能有益眾者，可供給飲食、薪火，遇有求索，白眾供給也。<span lang="EN-US"><br>
		</span>　　科曰：若威勢及惡賊、能損害眾者，亦須供給食，此是不知法人能損壞法眾故也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：常住錢物，不得貸借、充私房用，其有病患切急，白眾求請，後一倍償還也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：非法之物，不得布施。問曰：何為非法之物？答曰：牛馬、奴婢、軍戎器仗等物是也。<span lang="EN-US"><br>
		</span>　　科曰：時在饑荒，又屬離亂，各欲隨豐逐靜。能有守固眾，可分科財物，以與守固之人也。<span lang="EN-US"><br>
		</span>　　科曰：若有惡口赤舌，兇從惡黨，以相&#32675;聚，常懷遠離，設使偶鬱，情不獲己，要須口順心違。若不能爾，交為切害。<span lang="EN-US"><br>
		</span>
		　　科曰：法物、什物，造像、造經，有所施用，輕重各別。答曰：鍾磬、幡花、鑪合、帳蓋、寶幢、經輥之屬，此是法物則重，冠履、几笏、褐帔、裙襦、衫褶等，為什物則輕。本心為重，後作輕，犯五刑律；本作輕，今作重，不犯。像則有三：天尊為上，真人為中，眾仙玄中，法師為下。本心捨施，造像為重，不得入輕。入輕，犯十惡，若以卑入尊，不犯。經亦然。上清為大洞，是大網，洞玄靈寶是中乘，洞神三皇為小乘。本心造大乘，後為中、下，犯五刑律。本造小，今造中、大，不犯。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：盜法物、什物，罪同五逆；盜造像物，罪同十惡。若盜將他家像，緣路告乞入己，罪備五獄二十四萬劫。若自造像，擬將告乞，取物入己，被八門長考，萬劫無出。<span lang="EN-US"><br>
		</span>　　科曰：出家之人，單景獨宿，與物不&#32675;，割愛遺榮，超然宴處。若犯濁亂，世不崇敬也。<span lang="EN-US"><br>
		</span>　　科曰：若母、姑、姨、姊等，為病患及急難，要須扶捉者，無犯。若是他人兒女，沒水隨火，縱有婬心，亦須拯救，不得犯觸也。<span lang="EN-US"><br>
		</span>
		　　科曰：若行往道路，逢女人有所求覓，并乞食飲等，只得隔十步外遙言；若得物及飲食等，安置床及地上，去後來取，不得親授手中；若路逢女婦，要避路與過也。<span lang="EN-US"><br>
		</span>
		　　科曰：出家同道，與俗有乖，是我法徒，共相蔽匿惡興善，遞互生恩，使遠近稱揚，通令深信。論云：天下善人少，不善人多。今時之人，吹毛覓瑕，互相讒嫉，不知己過，強數他非，設有一善，爭相毀謗，不能改身就善，及欲敗善同惡，故壞道法，專由此人。大德尊者，深所約語也。<span lang="EN-US"><br>
		</span>
		　　科曰：若淫心起時，如逢猛虎想，如見毒蛇想，似見國王想，如為賊發逢主司想，如坐在宅，被火四發遭燒想，如乘&#33321;渡海、&#33321;漏欲沒想。作此六心，淫無起處。<span lang="EN-US"><br>
		</span>
		　　科曰：共居觀舍、堂殿、園林、田地三寶眾，殿屬天尊，堂屬道士。若其營造，尊卑有等，其私房是道士自造，廣狹等級，出自己身，生前由身處分。若死後而無付囑，從眾施為。若白衣童子自所營造，得度之後配別處者，亦聽許自己處分，唯地屬三寶，不得改動。若大眾先有別約，例不犯也。<span lang="EN-US"><br>
		</span>
		　　科曰：諸初入道，戒行未全，依倚村坊，不住觀舍，上無尊德可畏，下多狡猾為朋，誘引兒女，同床坐起，歌笑嬉戲，飲酒食肉。俗人見之，通生穢慢，乃謂名德，俱應若斯。如此之類，是滅道法，破他信敬。尊德訪察，依科與罪，設不能治，國王有法也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：若出家之人，將三寶之物，贈遺官人豪勢，求所潤己，翻令俗人，生希望心，縱能興建，不如靜坐，緣此受犯，准盜物論也。<span lang="EN-US"><br>
		</span>　　科曰：出家之人，清堂虛室，</span><span style="font-family: 新細明體; color: maroon; background: lime"></span><span style="font-family: 新細明體; color: maroon">著既甚，有十惡累：一則廣占荒野，別畜田宅；二則種植園林，自求地利；三則出入貯積絲綿穀帛；四則畜販奴婢；五則愛養六畜；六則貪聚八珍；七則好樂玩物；八則雕飾帳帷；九則衣著奇異；十則財寶彌勤。此之十事於身，不得為清虛，得之在身為患累。若有此者，妨向道心，礙淨解慧。<span lang="EN-US"><br>
		</span>
		　　科曰：若有人來乞索，是因三寶赴齋，傳度講誦，轉經受施。但是因三寶得者，准明真科，依十二折傳處分。若是此外所得，聽出意布施濟惠，仍不得以不淨取，以為不淨施，皆抱枉法得罪也。<span lang="EN-US"><br>
		</span>　　科曰：若諸弟子，恒懼天寒、時亂、飢荒等事，貯積絲綿、帛布、五穀，以備時急惠施者，不禁也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：若有人將器仗、禽獸、非法之物，以惠施者，並不合受也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：若有人將使人婢奴以供給者，悉不合受。其使人能齋菜持戒者，受也。<span lang="EN-US"><br>
		</span>　　科曰：出家人房舍，與俗人兒女鄰並者，夜宿各須閉戶。不閉戶，犯律也。<span lang="EN-US"><br>
		</span>　　科曰：出家之人，寧受偷鐘盜像之罪，不言說他家陰私穢惡之事也。<span lang="EN-US"><br>
		</span>
		　　科曰：若野地中得藏，還與國王；若藏中有券，銘記云是經像堂殿之物，得者為造經像堂殿，依其銘記，處分施造，不須白王。若不爾，犯十惡律。如路次野中拾得之物，捉取其物，依摽膀得主分付。如不得主，入常任也。<span lang="EN-US"><br>
		</span>　　科曰：出家之人，外行遊見&#39722;打、不孝父母、不順兄弟、為偷行盜、軍兵相殺之事，皆須歸觀，香湯洗浴，入靖思微。不爾，犯科。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：道士女官，而被俗人不依道理輕欺，若為依止，答曰：若道士女官，而與俗人不依道理輕欺者，可告父母、兄弟，及村落有勢力者，以為外護。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：天尊初得成道，聽許男子出家，未審女人從何乃得入道？答曰：天尊因地諍信夫妻結果成，遂為元始，因許男子通令出家，妻以果地中候大夫人之稱，亦許女人相係入道，轉經度戒之後大洞女官。男見女子入道，受老君自然法已，即須敬禮，依法引接，為能紹隆聖種；見其有過，不得罵詈誹謗。若治籙童子，須禮大洞女官，為敬法故也。<span lang="EN-US"><br>
		</span>　　科曰：他人捨田宅、園林，為人侵奪，若為處分。答曰：若有信敬捨施，為人侵奪，報本捨施主，令其轉貨。<span lang="EN-US"><br>
		</span>　　科曰：若於道路，逢見師主及師主知故，皆以下風避影，不隔越道路而與共言，當以曲腰折身，有言則對，無言則退也。<span lang="EN-US"><br>
		</span>　　科曰：隨從尊者出入，當為提持機杖、鞋履。登危臨</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，當以親侍左右，兩手提&#25658;，不得散手遠離老少別朋。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：夫為弟子之禮，出則啟白，還則省慰，問訊上下，乃復常業也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：眾有疑惑，我不勸成；眾有評論，我所審察；眾有擅造，我從眾宜；眾有行遊，我不矯俗。自恒卑退，尊敬前人。<span lang="EN-US"><br>
		</span>　　科曰：為師主大德存眾之法，寬弘以立節容物，慈愛以約眾，行事以眾勤，朝修以肅敬，上乃平不異心，下無怨色，斯為大德者矣。<span lang="EN-US"><br>
		</span>　　科曰：為人自己有善行，當與在下共之，勿自取歸己。<span lang="EN-US"><br>
		</span>　　科曰：學道者，不發他人過，不揚己之能，不拒人之諫，不見己之怨也。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">同學緣第二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《太真科》曰：籙生同門、同志，更相切磋，共宣妙化。小生與大生，言傳小生，不得謾語。若僕，可得兄弟齊心一意，明詳科法，為人行事，唯精唯嚴，執憲秉儀，不可息替。自求吉福，為他祈禱，無有二心，專篤懃行，化惡為善。違科，五刑論也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：同學法眾，縱復才德實勝前人，名年在後，猶應敬讓。若前人推之，因讓勿飾；若彼加我，我誓不報；儻來崇我，我誓不敢。當時不獲已，事勢所須，或宜師我，我又三讓，後雖在位，心猶敬前，邇無敬儀比常例。又相知者，道念志同，號之為友，此心友也。雖同學道，志操非堅，此泛交也。其面交瞻其顏色，欲結交&#36857;而無交心，其例甚眾，大略有五：一者門戶由來相似，二者仕宦階級相關，三者位卑而有勢，四者馱賤而有財，五者年色相類。皆為俗交。學道心交，擇人採志同者，貴不黷棄於下賤，賤不諸求於高貴，忘年忘勢，唯志道同。違者，七刑論也。<span lang="EN-US"><br>
		</span>
		　　科曰：前雖結交，後名宦有別，或為師長，或為師友，或為臣下，皆解交，執當時之禮。若上命不解，皆須謙下為交。在上，不得呼下解；在下，不呼上結義，上命之也。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">造壇緣第三</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　《二十四生圖》曰：元始天尊延賓清堂，黃金為壇，白銀薦地。《本際經》云：大梵國王請經得力，乃國中造大精舍，建大寶壇。又云：絕和國王好樂造壇，一月三壇，周而復始。又云：林先生為壇，有女恃於美色，笑調先生，後為醜陋。又云：爾時，地下踴出七寶靈壇，高地一百餘丈，上下九級，周&#24064;八面，級有九洽，各有金格玉磬八十一枚，晝夜六時自然而鳴，八十一者同聲而發。又云：靜玄弟子請問天尊，因何壇治從國踴出。天尊答曰：初高上帝王說《本相真經》時，有空王造斯壇治，淪隱不見。今說《本相》，壇治聞而踴出。《五符序》云：帝譽乃祭天帝於北阿之壇也。<span lang="EN-US"><br>
		</span>　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">碑闕第四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">　　</span></b><span style="font-family: 新細明體; color: maroon">《本相經》云：范則子順子得道，但見太清玉碑闕上有二白鶴，碑石書云：往以共學道經，宗三十六部，由心不專，志難會契也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">要修科儀戒律鈔卷之十三竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">
		讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
