<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部譜籙類</font></span><font size="3" color="#008080">(CH0205)</font></td>
      </tr>
		<tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b>
		<span style="font-size: 24.0pt; line-height: 150%; font-family: 新細明體; color: maroon">
		要修科儀戒律鈔</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		經名：要修秤儀戒律妙。原題朱法滿撰。十六卷。底本出處：《正統道藏》洞玄部戒律類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 18.0pt; font-family: 新細明體; color: maroon">
		要修科儀戒律鈔卷之三</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">三洞道士朱法滿編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：俗人受籙，殆未閑科法，來諮所疑，隨解實答，不得有欺，妄云不知。必諫惡還善，勸是除非，不可阿黨，為私害法，損己誤人。《九刑論科》一曰：高德道士、大治祭酒、八十一賢，</span><font face="新細明體"><span style="font-family: New MingLiu; color: maroon">
		</span></font><span style="font-family: 新細明體; color: maroon">
		清齋登壇。壇是崇虛堂所，皇靈之壇者，如是不須受法及籙而傳籙治，唯二十四卷，悉微言要旨、三洞寶經、眾符祕諱，悉應師受。師是道民參受備者，盛德為師。天師子孫雖是師，即皆為弟子之禮，天師子孫受眾法，法信依百姓不得闕，闕則三官不憫。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：受諸券及自然券，後傳券無有經，此謬妄之師。券本度經，無經何券，師須寫經，盟可為師耳。年限未得為師，當為前弟子覓有經具足師。不具足者，且稍受之，以足為期，不限師之多少，不格師之男女，師不得禁錮弟子，不得背叛本師。背叛，受十苦之考，後生六畜之中；禁錮者，幽牢檻繫，後生邊荒。愚癡之群，明各慎之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：寶經禁重，萬劫一出，天地促運，輔正須賢，七百年聽傳。若有骨分，七年得傳，三年之內，無有災厄，四年可傳，傳得其人，人我共福，非其人同罪，俱入火灌風刀、萬劫負石之役。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：凡事師，琣p兩手捧物，當心勿有墜失。師如父也，但奉道事師，有二種人：一曰名，二曰義。凡言事道，係名師門，不修妙義，不修大功，不行無為，處處有滯，煩惱生死，不能知常，妄作致凶，此有名事師也；若專心憑師，動止依法，建大福田，濟身度物，無為而無不為，所在通利，無諸障礙，長生不死，永享貞吉，此有義事師也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：師與弟子言，皆稱吾我卿弟子，弟子亦如此，天親也。凡事師門，外稱弟子，內稱名不稱姓。師之師，准祖師；祖師之師，准曾祖；曾祖之師，准高祖；高祖之師一號宗師。宗師至弟子身，是為五代。祖師至敬，一禮訊言語。書略同，悉稱弟子，不得慢言，若有違，七刑論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：事先達與師同。先達者，言堪為師，崇彼如師，一名心師。問訊時，諸師並在，先拜宗師，次問訊祖師，次問訊籍師、度師也。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：弟子法身，通辭書疏，皆真書不得草。犯者，五刑論。道士敬先達，琱U師一階。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：弟子謁拜於師，朔望皆朝服而朝，不得陽說陰私，背向異辭。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：道民籙生與師主期，失信，魂魄閉繫水官五十日役。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：弟子見師不敬，不恭無禮，語言我汝，魂魄在水官拘閉六十日。考竟，滅筭二紀。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：弟子見師，敬事如父母，師主見弟子，念之如赤子。違律，罰筭各一紀。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：正一家三師者，一正一師，二天師，三度師。三五治籙，等三師也，通當有敬。違律，被考三十。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：弟子作書與師主，須啟書，悉稱名，不得輕慢。違律，考杖十五。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　律曰：道民與師主共言，語稱道民，不得稱名。違律，考一十。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　律曰：弟子別師主經月，晦朔及三元吉日不見師，須拜三拜。違律，師罰考一十，重病二十日。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：七世不同，得為師授度，七世尚同，不得為師，犯者，滅筭三紀。然看此律，直恐弟子有過，累於九祖父母，傍及師之祖先。若弟子忠誠，七戒無犯，德合十行，骨相應圖，父亦可以傳其子，令能九祖俱仙，寧有筭算之咎。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：弟子聞師有疾病、厄急、貧窮、彫悴，不能創心，則無仁孝，違負誓言，考五十日，重病一百日。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：道士不得來他弟子前，語罵及他弟子師長，皆須平正，若論善惡，人身中魂魄即去。違律，水官考病五十日。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：弟子他人前，語及師主、父母不善，身中吏兵即奏天曹，罰病一百日，考三十日。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：弟子得師書告，皆燒香執笏，整衣冠，拜三拜，發書讀之，即是崇依上聖，弘道孝敬，乃合先聖心。違律，罰筭一紀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　律曰：弟子別師，經一月已下，皆冠帶執笏問訊，不得白服隨時。違律，罰油三斗；拒不輸者，杖二十。</span><font face="新細明體"><span lang="EN-US" style="color: maroon"><br>
		</span></font><span style="font-family: 新細明體; color: maroon">
		　　律曰：弟子別師主，經一宿已上，五宿已下，皆整衣服，執筍再拜，問訊還如法。違律，罰香五兩，入三寶。弟子向師主，皆稱名。弟子詣師，不得輒而坐，師命方坐。違律，考病十日。</span><font face="新細明體"><span lang="EN-US" style="color: maroon"><br>
		</span></font><span style="font-family: 新細明體; color: maroon">
		　　律曰：弟子不得喚師作道士，皆言家師、和師、大師、尊師、師主也。違律，罰油三斗，入三寶，考病十日。弟子不得犯觸名諱，若尊人問不已，宜須下聲答名也。違律，罰筭一紀。弟子不唐突師左右，左右有問察之神。違律，罰筭一紀。弟子見師過失之事，當於深隱處長跪斂手恭諫請，不得在別人前，言師是非醜事。違律，罰筭一紀。弟子與師共房，不得先在師前眠臥，不得在後起。違律，考病五十日。弟子於師處同食，不得先食，皆須師前、弟子後也。若師命同食，弟子食聽在前止住。弟子隨師起居、行止、遊履，皆正當謙卑恭敬，不得斯須無有禮法，罰考三十下。弟子事師，師年少，弟子年高，弟子皆應恭敬，譬如官長二千石、父母同等。不得自恃高年，輕忽於師主，罰杖八十，主者宜科弟子。師同在座席，若師起居行止，弟子起下地倚，不得晏然端坐。違律，考三十。弟子先未受法戒，或氣類有等，或復耆年，後詣師法，便為師事，言皆稱名恭敬，不得准前。違律，考四十。弟子先與師主姓族，同從弟兄孫姪，後詣師受法，皆須謙卑恭敬，言皆稱名，不得比尋常。違律，杖四十，主者宜科弟子。與師親屬緦麻者，皆不得相為師弟。所以爾者，受法；皆證三曾七祖父母，來盟子孫所受。若違盟，九祖受考，殃及受法人身病百日。弟子不得嗔怒嫉責忿恨師主，及懷恚恨在心。違律，被考三十。弟子詣師請道法，皆當冠帶執笏，謙苦求請，不得輒爾。違律，考四十。弟子不得與師主諍口，違律，考</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		四十。弟子事師，師若來還，弟子皆當隨路遠近奉迎，不得端然晏坐，以待師主。違律，罰考四十。弟子與師同行，不得身踐踏著師影。違律三十。弟子出入及所作事，每先啟告諮審師主，不得自專。違律，考五十。弟子事師，皆當思念信實，不得猶豫二心。違律，考三十。弟子不得竊盜發泄師器具、籠笈、錢物、飲食、禁誠、科律。違律，杖三十。弟子與師主同坐，不得汙唾左右。違律，考二汗。弟子侍從師主，若值賓客，弟子皆侍衛師左右，不得放抗大座，與凡無別。違律，杖七十。弟子受師法業後，道德成就，為人所崇，皆當謙謙，存憶師主勿忘恩。違律，罰筭二紀。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　律曰：道士女冠，年雖已老，受法卑下，行道不得在大法身小者前，其年雖少，法戒大者，可行於前，不得錯亂。違律，考杖六十。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：大德名人，同住一處。有狡猾弟子，若欲歸依；或愛情未離，或枉被威逼，應須教習，各誠機宜。或先令苦使，或誘引甜言，或獨立坐忘，或擯令遠去，或出經寶教授，或令齋戒治除，或懼自尊威，而令傍人撫接。若終惡不改，而無進善之功，畜斯弟子，是滅道法，永須遠離。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：若有弟子，愛樂正法，深經大義，咸願欲聞，直以機在前緣，眾根闇鈍。如此之善，預既發可，須安慰三戒、五戒，示靜安心。大德法師，是眾生依止，若心性高者，而令低心下意；若動止強梁，而須折伏；若其懦弱，勸進勇猛。既為眾生父母，寧不慇慧，必契道場，永無退轉。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：上清法師，不應授人大戒，不應受人依止，不應畜弟子，不應為人教授，不預評論眾事，不得間夜自行，不得親近邪見，當動止在法。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：所養弟子，彌加呵責，有大罪過，引五事責之：一我今呵責汝，汝須出去；二則出離之後，莫入我房；三則我縱無人，亦不用汝作使；四則我之生前，莫至我所；五則我能引化三塗五道，終不與汝共語。此之呵責折伏，為行之甚，不用分外，非法考打枷棒，懸首反縛，晝夜打罵，律無此條，傷大慈種。若師主使令弟子，沽酒買肉，坐販賣，牧牛養馬，并為邪淫，驅使弟子。弟子可言，以此所作，非天尊行，某不敢為。師若有嗔責，可須捨去。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：惡行弟子，教不知悔，其行有十：一則為惡不恥，二則見善不修，三則聞諫彌甚，四則動非威儀，五則強梁我慢而無恭肅，六則懶惰狠戾，七則友非忠信，八則遊習奸婬，九則好樂屠戮，十則醉亂尊卑。有此十種行人，是破道法。若不為惡，能伏勤苦，清旦入房，除小便器，朝中日暮，三時問訊，求有所習，隨用驅使，不辭勞苦，漸盈大器，積德成真。有此弟子，紹隆正法，廣以讚嘆。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：男女官各得依止，男官依止男官，女官依止女官，大法者為師。每一旬，至師所受教訓。至時，整理法服，赤心靈宇，恭敬謹肅，直詣師門，不東西異向。至師門已，通白云某弟子問訊。師知已，乃端嚴衣帔，燒香於誦經之室，命弟子令進。進至師前，安詳三拜，問訊云：師比者起居安不，德無損和。師無他故，乃答云：比日亦無虧禮誦。若有疾苦，隨事應答。弟子若有罪過，先聞師耳，可云：汝有某事，可加誡誨，令其改革。弟子拜謝乃云：不能自厲，勞師誡&#21201;。又拜謝云：從今以去，不敢復犯。若是齋前，設齋。齋後，無所施設乃便。去再拜云：願師以自珍重。師重誡云：所在之處，勤行齋戒，以自慎護，勿起驕慢。唯然起退，三步乃始轉去，不得更入他房，歸至本觀，以師誡悔之言，示眾大小，不得藏匿。若女官無大法，不解傳授者，可詣男官。請受有高德女官、男官，亦得請詣受法，俯仰之格，男女官通用。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：師主大德若從遠歸，命所使先到觀中，令知歸至，弟子則整衣帔出觀迎接，當以大小顧望，不得無故掩人不備。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：弟子有所啟白師主及同觀外觀大德，皆整衣至房。房閉，當屈指細細打戶三過，停少時不聞人聲，更三過，又不聞人聲，又三過，不聞則退。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　科曰：弟子之禮，師主有客，當即拂拭&#29248;席、機褥，灑掃前後，師主令命，客進乃命。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：弟子之禮，師主令過授物事，師主若立，則立受；師主若坐，則長跪受。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：參省師主大德，皆再拜侍立，命坐則拜而坐。更問他故，則起立而答。皆條直身體，並腳歛手。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：進尊者之房戶，知在房中或庫內，若不聞聲，警咳發覺，如不問則退，若問稱名啟白，命入則入，房開則開，閉則閉。入戶正視尊者，不得左右斜顧。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　科曰：出家之人，常合忠正，出入動止，五正為先：一正己身，二正門徒弟子，三正觀中良賤，四正四遠眾法，五正頑愚俗人。能正己身為物軌，則能正弟子，承&#31104;有儀；能正觀中，大小從順；能正四遠，法義稱揚；能正頑愚，廣增慧解。能如此者，名為道士。若身既不正，為物所憎，弟子不教，卻賤師至觀主，痤L禁忌，大小貴賤混淆，不存信義，四遠同皆厭惡，欺陵愚蔽，增長罪目，不能廣立威恩，卻更誘引他家子弟奴婢，或圖物入己，或私與交關，不依正義立身，琤H邪僻為行。有如此色名，為逃課兇賊，共所防戒，如不可懲，國王有法。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">要修科儀戒律妙卷之三竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">
		讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>