<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部記傳類</font></span><font size="3" color="#008080">(CH0210)</font></td>
      </tr>
		<tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 24.0pt; font-family: 新細明體; color: maroon">
		江淮異人錄</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">
		經名：江淮異人錄。一卷。底本出處：《正統道藏》洞玄部記傳類。《通志》著錄《江淮異人錄》三卷，題宋朝吳淑撰。《宋史·吳淑傳》亦稱淑撰《江淮異人錄》三卷。可知吳淑即該書作者。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		江淮異人錄</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">司馬郊</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　司馬郊，一名凝</span><span lang="EN-US" style="font-family: New MingLiu; color: maroon">‘</span><span style="font-family: 新細明體; color: maroon">正，一名守中。遊於江表，常被冠褐，躡屐而行，日可千百里。衣褐不改，作而常新。所為廳暴，人無敢近之者。能詐死，以至青腫臭腐，俄而復活。嘗止於宣州開元觀，自宣之歙，時道士紹修默亦往歙州，至城門遇之，與同行。修默避之先往，至一鎮戍，方息於逆旅，郊續至。修默隱身潛窺之，見郊入別店中，召主人與飲，因而凌辱之。主人初亦敬謝，郊不為已，而更擊之。既而互相搏擊，郊忽路於地，視之已死，體玲色變，一市皆聚觀。乃召集鄉里，縛其主人，檢屍責詞，將送於州。時已向夕，欲明日一乃行。至中夜，復聞店中喧然，曰已失司馬尊師矣。而人方悟郊詐死，釋其主人。修默明日侵曉乃行，至前百里許，問人曰：司馬尊師何時過此？曰：今早已過矣。明日復行百里問之，曰：昨日已早過矣。及到歙州問之，亦然。每往來上江諸州，至一旅舍，安泊久之，將去，告其主曰：我所有竹器，不能將行，取火焚之。主人曰：方風高，且竹屋低隘，不可舉火。郊不已，眾人共拜勸之，郊怒不聽，乃發火於室中，持一大杖立於門側，敢至者擊之。郊有力，人無敢近之者。俄而火盛，焰出於竹瓦之隙，人皆惶駭。既而火滅，郊所有器什皆盡，所外床皆重灼，而薦席無有焦者。有朱翱者，為池州法橡，郊過詣之，謂朱曰：君色甚惡，當病。我即去，君病中能念我，或呼我姓名，當有所應。翱不之信，後十餘日果病熱疾，數日甚劇。忽憶郊之言，意甚神之，因稽首思念，求祐。初朱已病惡，見人在己前，有小吏陳某者常指使如意，令入室侍疾，亦叱去之。家人守之戶外，無得入者。至是朱恍惚見陳某持一甌藥進之，朱飲之，便覺意爽體佳，呼家人曰：適陳某所持來藥甚效，當令更進一服。家人驚曰：比不令人入室，陳安得至此。朱乃悟郊之垂祐也。自是朱疾漸平。郊嘗居歙州某觀，病痢困劇，觀主欲申白官司，先以意聞郊。郊怒曰：吾疾方愈，何勞若此。既漸困篤，觀主不得已，乃口白縣令姚蘊。蘊使人候問之，郊曰：姚長官何故知吾病也？來者以告。郊怒，忽起結束，徑入某山中，其行如飛。後十餘日，持一大杖，求觀主，將捶之。觀中道士共禮拜求救，乃免。嘗至洪州市中探鮮食之，市中小兒呼曰：道士喫鮮。郊怒，以物擊小兒，中流血。</span><span style="font-family: 新細明體; color: maroon">巡人執郊送於虞候，素知其名，方善勸說之。郊乃極口罵怒，虞候不勝其忿，杖之至十。郊謂人曰：彼杖我十五，可得十五日活。杖我十，十日死矣。既而果然。後入盧山居簡寂觀，因醉臥數日而卒。臨終，令置一杖於棺中。及葬，覺棺空，發之，唯杖在焉。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">錢處士</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　錢處士，天祐末遊於江淮。嘗止於金陵楊某家。初，昊朝以金陵為州，築城，西拋江，束至潮溝。錢指城西里餘荒穢之地，勸楊買之。楊從其言。及建為都邑，而楊氏所買地正在繁會之處，乃搆層樓為酒肆焉。嘗宿於楊家，中夜忽起，謂人曰：地下兵馬喧闐，云接令公，聒我不得眠。人皆莫之測也。明日，義祖自京口至金陵，時人無有預知者。嘗見一人，謂之曰：爾天罰將及，可急告謝自責。人曰：我未省有過。錢曰：爾深思之。人良久乃曰：昨日飲食不如意，因怒其下，棄食於溝中。錢曰：正是此爾。可急取所棄食之。乃取之，將以水汰去其穢。俄而雷電大震。錢曰：急取穢食之。如言而雷電果息。嘗有人圖錢之狀，錢見之曰：吾反不若此，常對聖人也。人不之悟。後有僧取其圖置於誌公塔中，人以為應。後烈祖復取之入宮，陳於內寢焉。又每為讖語，說方來事。言李氏之祚曰：髻髭之問一倍楊。初，昊氏有江之地凡四十六年，而李氏三十九年。或謂楊氏自稱尊，至禪代二十年，故髻髭倍之耳。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">聶師道</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　聶師道，歙人，少好道。唐末于濤為歙州刺史，其兄方外為道士，居於郡南山中，師道往事之。濤時往詣方外，至於郡政，咸以諮之。乃名其山為問政山。昊朝以師道嘗居是山，因號為問政先生焉。初，方外在山中，郡人少信奉者。及師道至，脆信日至<span lang="EN-US">‘</span>而富實。師道嘗與友人同行，至一逆旅，友病熱疾，村中無復醫藥，或教病者曰：能食少不潔，可以解。及病危，因復勸之，人有難色。師道諭之曰：事急矣，何難於此，吾為汝先嘗之。乃取喟之。人感其意，乃食，而病果愈。後給事中裴樞為歙州，當唐祚之季，詔令不通。宣州田瀕、池州陶雅舉兵圍之累月，歙人頻破之。後食盡援絕，議以城降。而城中殺外軍已多，無敢將命出者。師道乃自請行。樞曰：君乃道士，豈可遊兵革中耶？請易服以往。師道曰：吾已受道法科教，不容易服。乃鎚之出城。二將初亦甚怪，及與之語，乃大喜曰：真道人也。誓約已定，復遣還城中。及期樞適有未盡，復欲延期，更令師道出諭之。人謂其二三，咸為危之。師道亦無難色。及復見二將，皆日無不可，唯給事命時。城中人獲全，師道之力也。昊太祖聞其名，召至廣陵，建紫極宮以居之。一夜有掌盜入其所止，至於什器，皆盡取之。師道謂之曰：汝為盜，取吾財以救飢寒也，持此將安用之？乃引於曲室，盡取金帛與之。仍謂之曰：爾當從其處出，無巡人，可以無患。盜如所教，竟以不敗。後昊朝遣師道至龍虎山設醮，道遇群盜劫之，將加害，其中一人熟視師道，謂同黨曰：勿犯先生。令盡以所得還之。草盜亦皆從其言。因謂師道曰：某即昔年揚洲紫極宮中為盜者。感先生至仁之心，今以奉報。後卒于廣陵。時方遣使於湖湘，使還至某處，見師道，問之曰：何以至此？師道曰：朝廷遣我醮南嶽。使者以為然。及入昊境，方知師道卒矣。師道姪孫紹元，少入道，風貌和雅，善屬文。年二十餘卒。初，紹元既病劇，有四鶴集於紹元所處屋上。及其卒，人見五鶴沖天而去。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">于大</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon"><br>
		</span><span style="font-family: 新細明體; color: maroon">
		　　于大，居洪州西山中，無四時，常持花，不欲近人。嘗至應聖宮，以花置道像前。道士為設荼，置之食案，須人退，于及取飲。飲訖，置茶盞於案，長揖而去。人或揖之，亦復相揖。但不與人語耳。有少年好道，欲往事之，而不能得。一日少年拜曰：願事先生。于走不顧。少年逐之，而持其衣，于驅之不去。上山渡水，不暫置之。至一處，臨水而坐，問少年曰：頗渴否？曰：然。懷中出物如荼末，與之曰：置此口中，掬水下之。如言＃１須吏．因睡，及覺，失之矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">李夢符</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　李夢符者，常遊洪洲市井中。年可二十餘，短小而潔白，美秀如玉人。以放蕩自恣，，四時常插花，褊歷城中酒肆，高歌大醉。好事者多召之與飲。或令為歌詞，應聲為之，初不經心，而各有意趣。鍾傳之鎮洪州也，以其狂妄惑眾，將罪之。夢符於獄中獻詩十餘首，其略曰：插花飲酒無妨事，樵唱漁歌不礙時。鍾竟亦不罪。後桂州刺史李瓊遣使至洪州，言夢符乃其弟也，請遣之。鍾令求於市中旅舍，人曰：昨夢符不歸。因爾不知所終。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">劉同圭</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　劉同圭者，居洪州，詣艾氏家，賃其屋而居。家唯翁媼而已。旦持一筐蕈賣之，夕而醉歸。積久，鄰人怪之，夜穴壁窺之，見出一缶土，以水嚶之，須臾蕈生，及曉刈之。後翁病，謂媼曰：我死必置一杖於棺中。及卒，如其言。初舉棺以出，人覺其重。及至半路，漸輕如無。流蕩其棺，唯覺杖在其中。發之，獨得杖耳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">耿</span><span style="font-family: 新細明體; color: maroon">先生</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　耿先生者，江表將校耿謙之女也。少而明慧，有姿色。頗好書，稍為詩句，往往有嘉旨。而明於道術，能拘制鬼魅。通於黃白之術、變怪之事。奇偉恍惚，莫知其何從<span lang="EN-US">·
		</span>
		得也。保大中，江淮富盛，上好文，雅悅奇異之事，召之入宮，益觀其術，不以貫魚之列待，特處之別院，號曰：先生。先生常被碧霞岐，見上多持簡，精彩卓逸，言詞朗暢。手如烏爪，不便於用，飲食皆仰於人。復不喜行，宮中常使人抱持之。每為詩句，題於牆壁，自稱北大先生，亦莫知其旨也。先生之衛不常的，然發揚於外，遇事則應，黯然<span lang="EN-US">·
		</span>
		而彰。上益以此重之也。始入宮，問以黃白之事，試之皆驗。益復為之，而簡易不煩。上嘗因暇，預謂先生曰：此皆因火以成之。苟不須火，其能乎？先生曰：試為之，殆亦可。上乃取水銀，以睡紙</span><span style="font-family: 新細明體; color: maroon">重複裹之，封題甚密。先生內於懷中，良久忽若裂帛聲。先生笑曰：陛下常不信下妾之術，今日面觀，可復不信耶？持以與上。上周視，題處如舊。發之，已為銀矣。又嘗大雪，上戲之曰：先生能以雪為銀乎？先生曰：亦可。乃取雪實之，削為銀蜓狀。先生自投於熾炭中，灰埃堂起，徐以炭周覆之，過食頃，曰：可矣。乃持以出，赫然洞赤。置之於地，及玲，爛然為蜓銀，而刀邇具在。反視其下，若垂酥滴乳之狀。蓋初為火之所融釋也。因是，先生所作雪銀甚多。上誕日，每作器用，獻以為壽。又多巧思，所作必出於人。南海嘗貢奇物，有薔薇水、龍腦漿。薔薇水清沘郁烈，龍腦漿補益男子。上寶惜之，每以龍腦漿調酒服之，香氣連日不絕於口。亦以賜近臣。先生曰：此未為佳也。上曰：先生豈能為之？曰：試為，應亦可就。乃取龍腦，以細絹袋之，懸於瑁璃瓶中。上親封題之，置酒於其側而觀之。食頃，先生曰：龍腦已漿矣。上自起附耳聽之，果聞滴瀝聲。且復飲，少．選又視之，見瑁璃瓶中湛然如勺水矣。明日發之，&#65344;已半瓶，香氣酷烈，逾於舊者遠矣。先生後有孕，一日謂上曰：妾此夕當產，神孫聖子誠在此耳。請備生產所用之物。上悉為設之，益令宮人宿於室中。夜半烈風震霆，室中人皆震懼。是夜不復產。明旦，先生腹已消如常人。上驚問之。先生曰：昨夜雷電中生子，已為神物持去，不復得矣。先生嗜酒，至於男女大慾，亦略同於常。後亦竟以疾終。古者神仙多晦跡混俗，先生豈其人乎？余頃在江南，常聞其事，而宮掖祕奧，說者多異同。及江南平，在京師嘗詣徐率更游，游即義祖之孫也，宮中之事悉能知之。因就質其事，備為余言。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">潘扆</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　潘扆者，大理評事潘鵬之子也。少居於和州，樵採鸚籠山，以供養其親。嘗過江至金陵，泊舟秦淮口。有一老父求同載過江，宸敬其老，許之。時大雪，宸市酒與同飲。及江中流，酒已盡。宸甚恨其少，不得醉。老父曰：吾亦有酒。乃解巾，於髻中取一小胡蘆子，傾之，極飲不竭。宸驚，益敬之。及至岸，謂宸曰：子事親孝，復有道氣，可教也。乃授以道術。宸自是所為詭異，世號之為潘仙人。能掬水銀於手中，接之即成銀。嘗入人家，見池沼中有落葉甚多，謂主人曰：此可以為戲。令以物灑取之，置之於地，隨葉大小，皆為魚矣。更棄於水，葉復如故。有劑亮者，常至所親家，同坐者數人，見宸過於門。主人召之，乃至。因謂宸曰：請先生出一術以娛賓。宸曰：可。顧見門前有鐵砧，謂主人曰：得此鐵砧，可以為戲。因就假之。既至，宸乃出一小刀子，細細切之，至盡。坐客驚愕。既而曰：假人物，不可壞之也。乃合聚之，砧復如故。又於袖中出一幅舊方巾，謂人曰：勿輕此，非一人有急，不可從余假之。他人固不能得也。乃舉以蔽面，退行數步，則不復見。能背本誦所未嘗見書。或卷而封之，置之於前，首舉一字，則誦之終卷。其間點竄塗乙，悉能知之。所為多此類，亦不復盡紀。後亦以疾卒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">潤州處士</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　潤州處士，失姓名，高尚有道術，人皆敬信之。安仁義之叛也，郡人惶駭，咸欲奔潰。或曰：處士恬然居此，必無恙也。於是人稍安堵。處士有所親，挈家出郡境以避難。有女已適人，不克同往，託於處士。處士許之。既而圍急，處士謂女曰：可持汝家一物來，吾令汝免難。女乃取家中一刀以往。處士刀邊以手抑按之，復與之，曰：汝但持此，若端簡然，伺城中出兵，隨之以出，可以無患。如言，在萬眾中無有見之者。至城外數十里村店中，見其兄亦在焉。女至兄前，兄不之見也。乃棄刀於水中，復往，兄乃見之。驚曰：安得至此？女具以告。兄復令取刀持之，則不能蔽形矣。後城陷，處士不知所之。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">洪州將校</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　鍾傳之鎮洪州也，嘗遣衙中將校晏某使於浙中。晏至杭州，時方寒食，州人出城，士女闐委。晏亦出觀之，見翁嫗二人對飲於野中。其翁忽爾乘雲而上，萬眾喧呼。嫗仰望慟哭，舫為下十數丈，以手慰止之。俄而復上，極高而沒。洪州艾氏其先識晏，親聞其說。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">史公鎬</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　史公鎬者，江南大將史公銖弟也。性沖淡，樂道，未嘗見其喜怒。人或干之，亦不以介懷。既貴盛，衣服鮮楚。每至人家，必解衣而坐，不以賓主為意。及去，誤著他人故弊衣，亦不之覺也。或持其衣逐之，方悟，乃易之。部尚書張翰典銓，公鎬求為楊子令，已除官，不果。翰見其曠達多可，試謂之曰：且為楊子尉，可乎？公鎬亦听然從之。後為瑞昌令，卒於官。時方晴霽，而所居宅上獨雲雨，人有望見雲雨之上有一人，絆衣乘馬，冉冉而上，極高而沒。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">江處士</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　歙州江處士，性沖寂，好道，能制鬼魅。鄉里中嘗有婦人，鬼所附著，家人或髻彿見之。一夜其夫覺有人與婦共寢，乃急起持之，呼人取火共縛。及火至，正見捉己所繫腰帶也。廣求符禁，終不能絕。乃往詣江，江曰：吾雖能禦之，然意不欲與鬼神為佛。爾既告我，當為遣之。令歸家灑掃一室，令一童子烹茶，待吾至，無得令人輒窺。如其言。江尋至，入室坐，令童子出迎客。果見一綠衣少年，貌甚端雅，延之入室，見江再拜。江命坐，乃坐啜茶，不交一言，再拜而去。自是婦人復常。有人入山伐木，因為鬼物所著，自言曰：樹乃我之所止，汝今見伐，吾將何依，當假汝身為我窟宅。自是其人覺皮膚之內有物馳逐，自首至足，靡所不至。人不勝其苦，往詣江。人未至，鬼已先往。江所居有樓，樓北有茂竹。江方坐樓上，覺神在竹林中，呼問之。鬼且以告，且求赦過。江曰：吾已知矣。尋而人至。謂之曰：汝可於鄉里中覓空屋人不居者，復來告吾。人往尋，得之。江以方寸紙置名與之，戒之曰：至室屋棄之。如言而病失。又嘗有人為夔鬼所撓，其家置圖畫於樓上，皆為穢物所污。以告之。江曰：但封閉樓門三日，當使去之。如言。三日開之，穢物盡去，圖畫如故。余有所知，世居歙州，親見其事。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">李勝</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　書生李勝，嘗遊洪州西山中，與處士盧齊及同人五六輩雪夜共飲。座中一人偶言曰：雪勢若此，固不可出門也。勝曰：欲何所詣，吾能往之。人因曰：吾有書籍在星子，君能為我取之乎，勝曰：可。乃出門去。飲未散，擔書而至。星子距西山凡三百餘里也。游帷觀中有道士嘗不禮勝，勝曰：吾不能殺之，聊使其懼。一日道士閉戶寢於室，勝令童子叩戶，取李處士匕首。道士起，見所臥枕前插一匕首，勁勢猶動。自是改心禮勝。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">建康貧者</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　建康開城之束郊壇門外，嘗有一人，不言姓名，於此面野水搆、小屋而居，纔可庇身，屋中唯什器一兩事，餘無他物。日日入城，云乞丐，亦不歷街巷市井，但入寺逍遙遊觀而已。人頗知之，巡使以白上。上令尋邇其出處，而問其所欲。及問之，亦無所求。時盛寒，官方施貧者袖衣，見其劇單，以一袖衣與之，辭不受。強與之，乃轉以與人。益怪之，因逐之，使移所居，且觀其所向。乃毀屋，移於玄武湖西南內臣張謀果園。多荒穢，亦有野水。復於水際搆屋居之。時大雪數日，園人不見其出入，意其凍死。觀之，見屋已壞，曰：果死矣。遂白官司。既發屋視之，則方熟寢於雪中。驚起，了無寒色。乃去，不知所之。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">陳允升</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　陳允升，饒州人也。人謂之陳百年。少而靜默，好道。家世弋獵，允升獨不食其肉，亦不與人交言。十歲詣龍虎山入道，棲隱深邃，人鮮得見之者。家人或見之，則奔走不顧。天祐中，人見於撫州麻姑山，計其去家七十年矣，而顏貌如初。昇元中，刺史危全諷少知其異，迎置郡中，獨處一室。時或失之。嘗夜坐，危謂之曰：豐城橘美，頗思之。允升曰：方有一船橘泊牢城港，今為取之。港距城十五里，少選便還，擁一布囊，可數百顆。因共食之。危嘗有姻禮，市黃金郡中，少不足用，頗呵責其下。允升曰：無怒，吾能為之。乃取厚紙，以藥塗之，投於火中，皆成金。因以足用。後危與昊師戰，允升去之，曰：慎勿入口中。全諷不知悟，果敗於象牙潭。</span><span lang="EN-US" style="color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">陳曙</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　陳曙，薪州善壇觀道士也。人謂為百歲，實亦不知其年。步行，日數百里。郡人有宴席，常虛一位以待之，遠近必至。烈祖聞而召之。使者未至，忽歎息曰：吾老矣，何益於國，而枉見召。後數日而使者至。再召，竟不行。保大中，常至夜獨焚香於庭，仰天拜祝，退而慟哭。俄而淮上兵革，人以為預知也。後過江，居於永興景星廢觀，結廬獨居。常有虎豹隨之。人亦罕有見者。及卒，數日方棺斂，而遍體發汗焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">張訓妻</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張訓者，昊太祖之將校也。口大，時人謂之張大口。昊太祖在宣州，常給諸將鏡甲，訓所得故弊，不如意，形於言色。其妻謂之曰：此不足介意，但司徒不知，苟知之，必不耳。明日昊公謂張曰：爾所得甲如何？張以告。公乃易之。後昊公移廣陵，嘗賜諸將馬，訓所得復駑弱。<span lang="EN-US">wlI
		</span>亦不滿意。妻復言如前。明日昊公又問之，訓復以為言。公曰<span lang="EN-US">… </span>
		爾家事神耶？訓曰：無。公曰；吾頃在宣州，嘗賜諸將甲，是夜夢一婦人，衣真珠衣，告予曰：公賜張訓甲甚弊，當為易之。及吾問汝，果然。乃為汝易之。今賜諸將馬，復夢前珠衣婦人告予曰：張訓所得馬，非良馬也。其故何哉？訓亦不能測也。訓妻有衣箱，常自啟閉，訓未嘗見之。一日妻出，訓竊啟之，果見珠衣一襲。及妻歸，謂訓曰：君開我衣箱耶？初，其妻每食必待其夫。一日訓歸，妻已先食，謂訓曰：今日以食味異常，不待君，先食矣。訓入廚，見飯中蒸一人頭。訓心惡之，陰欲殺之。妻謂曰：君欲負我耶？然君方為數郡刺史，我不能殺君。指一婢曰：殺我必先殺此，不爾，君必不兔。訓遂殺妻及其婢。後果為刺史。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">董紹顏</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　董紹顏者，能知人。嘗詣鄂州節度使李簡，簡出諸子以侍紹顏。時有平頭小兒何敬沬侍簡側，紹顏曰：諸子亦皆貴，然不若此平頭也。後敬珠累授節鎮，為時名將焉。義祖鎮潤州，紹顏在焉。常閱衙中諸將校品第之。有藍彥思者，謂紹顏曰：爾多言或中也。紹顏曰：君勿言，郎君非善終者。彥思曰：吾軍校，死於鋒刃事，吾事也，何足言哉。紹顏曰：汝寧得好鋒刃之下而死乎？後郡中稍有火，衙中亦為之備，盛造桶以貯水。而軍人因是持桶刀為亂，彥思死於難焉。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">魏王軍士</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　義祖子魏王知證鎮宣州，有軍士失姓名，家唯夫妻而已。一日夫自外歸，求水沐浴，換新衣，坐繩床而終。妻見之大驚，曰：君死耶？於是不哭，亦沐浴換衣，與夫對坐而卒。魏王因並塚葬之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">沈汾</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　唐末沈汾侍御退居，樂道。家有二妾，一日謂之曰：我若死，爾能哭我乎？妾甚愕曰：安得不祥之言？因問之。對曰：苟若此，安得不哭。汾曰：汝今試哭，吾欲觀之。妾初不從，強之不已，妾走避之。汾執而扶之，妾不得已，乃曰：君但升榻而坐。汾如言。二妾左右擁袂而哭。畢，視之，汾已卒矣。<span lang="EN-US"><br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">虔州少年</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　虔州將校鐘某者，泛舟之廣陵，經太和戍，泊舟登岸，見一少年，貌甚端雅，亦求同載往揚州。鍾許之，遂同行。因江次上岸，共行市中，見屠肆有豕首，欲市之而無錢。少年曰：此亦小事。及還船，出豕首於袖中，因曰：適以無錢而取之，今當還其值。乃復至屠所，謂曰：吾先付爾錢，少頃還取肉。屠得錢，乃不復取肉。及至廣陵，</span><span style="font-family: 新細明體; color: maroon">與鍾同舍於逆旅。一日有輕俠數人，行戲至店中。少年指一青衣曰：此必今夕為盜耳，宜備之。鍾不甚信。中夜覺穴壁聲，伺其已穿，引首過寶，乃舉燭急持之。果少年所指者。因謂盜曰：汝未獲財，不欲殺汝。遂聽其去。後忽謂鍾曰：不可久處。促之歸去。鍾如言。及至日沙，而朱瑾殺昌化城中，驚擾焉。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">閩中處士</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　閩中處士張標者，有道術，能通於冥府。或三日、五日臥如死，而體不冷。既蘇，多說冥中事。或言未來，一一皆驗。郡中大信之。王保宜者，唐末為閩師，持章赴朝廷，道路不通。乃泛海，因溺死。其孫侃留居閩中，因家人疾，請標禱於冥府。標從之，因曰：見君之先父在水府，有冥職。言其家事委曲，一一皆是。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">洪州書生</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　成幼文為洪州錄事參軍，所居臨通衢，而有窗。一日坐窗下，時雨霽，泥濘而微有路。見一小兒賣鞋，狀甚貧竇。有一惡少年與兄相遇，桂鞋墜泥中。小兒哭求其價。少年叱之，不與。兒曰：吾家旦未有食，待賣鞋營食，而悉為所污。有書生過，憫之，償其＃２值。少年怒曰：兒就我求錢，汝何預焉。因辱罵之。生甚有慍色。成嘉其義，召之與語，大奇之。因留之宿。夜共話，成暫入內，及復出，則失書生矣。外戶皆閉，求之不得。少頃復至前，曰：但來惡子，吾不能容，已斷其首。乃擲之於地。成驚曰．一此人誠作君子，然斷人之首，流血在地，豈不見累乎？書生曰：無苦。乃出少藥傅於頭上，拌其髮摩之，皆化為水。因謂成曰：無以奉報，願以此衛授君。成曰：某非方外之士，不敢奉教。書生於是長揖而去。重門皆鎖閉，而失所在。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">糝潭漁者</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　昊太祖為廬州八營都巡警，至糝潭，憩於江岸。有漁父鼓舟直至前，績魚數頭曰：此猶公子孫鱗次而霸也。因四指曰：此皆公之山川。昊公異之，將遺以物，不顧而去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">瞿童</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　瞿童，字梧庭，以字為名，辰州辰谿人也。華眉廣顆，長準秀目，勤事而寡言。大曆四年西川潰將楊林為澧陽守，不戢部下兵，縱其黨賈子華率千人假道武陵劫五溪。五溪之人逃難四散。時橋庭十四，侍母走武陵，寓居崇義鄉烏頭里桃源觀道士黃山寶偏宅。梧庭因山寶願師事上清三洞法師黃洞源。山寶引覬，具道梧庭志。洞源辭以梧庭奉母須甘旨。山寶曰：梧庭母在山寶廬，幸有繼給，倘蒙收拾貧賤，所望容納。洞源許之。後亦時給梧庭母衣食。僅二周載，六年正月，梧庭喪母。既葬，服勤事洞源不懈。凡事役，力辦不倦。拋棄惡食，必興愛惜，辭而飯之。七月，洞源買藥至襄陽市，每入市，令梧庭持裝祟，梧庭必閉目處中。洞源讓曰：處眾而睡，人奪汝攜。梧庭曰：非有睡也，悶眾之喧喧耳。九月，洞源南歸，行及宜城，去襄陽百餘里，洞源遽曰：香爐捐主人，奈何？梧庭請復取，白洞源暫休以俟。不時頃，持爐還。洞源驚問，答曰：尊師方在途，恐留滯，故疾行。洞源信然。七年二月，朗州刺史胡叔清招洞源下郡，赴之。留橋庭山中植果藥。瑜二十日，洞諒來，相庭一不。請之，答曰：自尊師去州，祇於傳林尋傳穴。洞源問所尋何見。答曰：見石室石床石几。洞源曰：石室何許？曰：約去一里半。洞源疑而不窮。又旬，橋庭於藝圃中得一棋子。捧呈洞源曰：秦人棋子。洞源異之，曰：誰為謂汝，烏知其然？復曰：是誠秦人棋子。洞源諦視之，狀若小龜，光潤如玉，遂貯錄囊中。復因閱錄，開囊，緘記如舊，亡棋子矣。夏四月，忽白洞源：願屈歸巖洞。時久霖雨責。洞源既未決信，竟不果行。八年五月二十七日始昕。洞源命橋庭河畔視船，往復不二里，及午方回。洞諒訶之：來何遲？梧庭曰：觀西南十五步許，有小橋，橋上遇一老尊，負杖掛物，呼令隨去。橋庭不敢，由是晚。三十早朝，褫常所布帶，以一紙繩東腰，胱足，履草屨，昇尊殿，及洞源嚴修之處，各焚香跪拜。既而辭洞源，又拜。洞源托几問曰：汝辭吾，安往？答曰：歸傳洞。洞源曰：吾隨汝，可乎？曰：不可。洞源又曰：何為不可？橋庭曰：前時尊師不央去，迺今不可。因諭洞源，當以時遷棲。洞源曰：十年易居，昔賢遺旨，吾有志矣。今汝去，何時復見？答曰：期十八年。洞源欲留之，不剋，即聲命同觀道士朱靈否曰：朱老師，看傳人來。靈否睨梧庭曰：童子今日顏色異常光輝。洞源門人胡清鎬、朱神靜、童子陳景昕、譚伯地偕園矚。橋庭服短布衣、烏繒巾，遺巡卻行，三移步，忽然不見。洞源與道徒皆愕盼。庭際有一栗樹，謂暫旁立。洞源曰：得無映樹乎？求之，無綜。即聲鐘集觀戶，將遍索林莽。觀戶至東北林際，遇一大蛇當路而止。十一年，兄倦信從辰州來，聞弟登傳。至桃源，又師事洞諒為道士。巖薜兩茂，遊嵩山，失所止。建中元年四月，洞源遷居江州廬山。貞元五年十一月，復遷居潤州茅山。十八年春，潤州郵檄人於延陵縣界見一少年前行，行如人。郵者促步期及，竟不能。迭延陵，闖茅山三十里，郵人望見徐步入山門。是日女道士蕭玲然在鶴臺，見少年持小漆函蓋貯素書，直未及門，舉一足履閩。玲然問曰；．汝為誰？答曰：瞿梧庭。因問玲然：黃尊師何在？玲然指示路處，髻髭記有相庭名。卒然不悟，久之忽了辨。即攝衣詣洞源，問：．瞿梧庭來乎？洞源唯唯，不明諭。秋八月既朔之旬，洞源謂門弟子曰：吾將蹈滄海，為備裝。或以未可行為請。瑜一年，當午，洞源化真造曰：代人傳瞿童登僇之跡，皆怪異可惑。予自幼貶武陵守，至之日，則詳詢舊老，迺詼詭加甚。值暇日遊沅江，滄浪合流，聞之於漁人曰：梧庭有同學陳景昕，已五從居，今復為桃源觀道士，易名通微，又改正長。始均執勞，久練行事。傳疑百說，不若一見。予得合。忘食，遂命近之，未獲至，若不克見。及期而朝門吏導景昕前庭，冠青</span><span style="font-family: 新細明體; color: maroon">蘿冠，碧綠衣，冰顏雪膚，皓髭蒼眉，端簡足跡，肅容陳詞，予不知幸之喜之至也。，既至，休綰，徐徐閱所惑，景為具辨。因裂櫝直紀，用怯後疑。長慶二年五月三日朗州刺史溫造述，上清三洞道士陳通微傳實。此記乃簡興親剖，曩為好事者磨去重刻，惟存碑側數字。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">江淮異人錄竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">＃１『須夷』原作『須吏』，據上下文義改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">＃２『其』原作『具』，據上下文義改。</span></p>
		<p style="margin:0cm;margin-bottom:.0001pt">
		　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>