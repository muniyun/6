<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p align="left" style="line-height: 150%; margin-top: 0; margin-bottom: 0">
　</p>
<p align="left" style="line-height: 150%; margin-top: 0; margin-bottom: 0">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<p align="left" style="line-height: 150%; margin-top: 0; margin-bottom: 0">
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <p align="left" style="line-height: 150%; margin-top: 0; margin-bottom: 0">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="left" style="line-height: 150%; margin-top: 0; margin-bottom: 0">　</td>
    <td width="15%" bgcolor="#FFFFe6">
    <p align="left" style="line-height: 150%; margin-top: 0; margin-bottom: 0">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <p style="line-height: 150%; margin-top: 0; margin-bottom: 0">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
        <span style="font-family: 新細明體; color: maroon"><font size="5">洞玄部記傳類</font></span><font size="3" color="#008080">(CH0210)</font></td>
      </tr>
		<tr>
        <td width="95%" align="left" height="100%">
        <p style="line-height: 150%; margin: 0 0cm" align="center"><b>
		<span style="font-size: 24.0pt; font-family: 新細明體; color: maroon">道跡靈仙記</span></b></p>
		<p style="line-height: 150%; margin: 0 0cm">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　經名：道跡靈仙記。原不題撰人，疑係南朝顧歡《道跡經》殘卷。書中所載鬼神名錄多見於陶弘景《真誥》。一卷。底本出處：《正統道藏》洞玄部記傳類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin: 0 0cm" align="center"><b>
		<span style="font-size: 24.0pt; font-family: 新細明體; color: maroon">道跡靈仙記</span></b></p>
		<p style="line-height: 150%; margin: 0 0cm">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin: 0 0cm">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">六宮名第一</span></b></p>
		<p style="line-height: 150%; margin: 0 0cm">　</p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　羅酆山在北方之癸地，山高二千六百里，周迴三萬里。其山下有洞天，在山之下周迴一萬五千里，其上其下並有鬼神宮室。山上有六宮，洞中復有六宮，一宮輒周迴千里，是為六天鬼神之宮也，山上為外宮，洞中為內宮，制度等耳。<span lang="EN-US"><br>
		</span>
		　　第一宮名為紂絕陰天宮，第二宮名為太殺諒事宗天宮，第三宮名為明晨耐犯武城天宮，第四宮名為恬照罪氣天宮，第五官名為宗靈七非天宮，第六宮名為敢司連宛屢天宮，凡六天宮，是為鬼神六天之治也。洞中六天宮，亦同名相像如一，號六天內外宮殿者也。世人有知酆都六天宮門名，則百鬼不敢為害。欲&#21351;時先向北&#21610;之三過，微其音也，神&#21610;曰：<span lang="EN-US"><br>
		</span>
		　　吾是太上弟子，下統六天，六天之宮，是吾所部，不但所部，乃太上之所主。吾知六天門名，是故長生，敢有犯者，太上斬汝。第一宮名紂絕陰天宮，以次東行第二，從此以次訖六宮止。乃啄齒六下乃&#21351;，辟諸鬼魔之&#28801;。人初死皆先詣紂絕陰天宮中受事，或有先詣名山及泰山江河者，不必便徑先詣第一天也。要受事之日，罪考吉凶之目，當來詣此第一天宮耳。太殺天宮主殺鬼，是第二天也，卒死暴亡又經於此也。賢人聖人去世，先經明晨第三天宮受事，禍福吉凶宿命罪害由恬照第四天宮，鬼官北斗君治此中。鬼官之北斗，非天上之北斗也，鬼官別有北斗君以司生殺耳。鬼官之太帝者，北帝君也，治第一天宮中，總主諸六天宮。餘四天宮，其四明公各在其中。治二天宮輒立一官，六天凡立為三官，三官如今之刑名之職，主諸考謫，常以上屬真仙司命兼以總御之也，並統仙府，共司死生之任，大斷制皆由仙官。<span lang="EN-US"><br>
		</span>　　鬼官北斗君迺是道家七辰北斗之考官耳，此鬼一官又隸九星之精，上屬北辰玉君。項梁成作《酆都頌》曰：<span lang="EN-US"><br>
		</span>
		　　紂絕標帝晨，諒事遘重阿。炎如霄中煙，勃若景耀華。武城帶神峰，恬照吞青河。閶闔臨丹井，雲門鬱嵯峨。七非通奇蓋，連宛亦敷魔。六天橫北道，此是鬼神家。<span lang="EN-US"><br>
		</span>　　頌有二萬言，今略道六天之宮銘鈔出之耳。夜中亦可微讀，亦云辟鬼邪。<span lang="EN-US"><br>
		</span>
		　　酆都山上樹木水澤俱如人間，但稻粒如石榴子大，味如菱，其餘四穀故爾，但名稻名重思耳。杜瓊作《重思賦》曰：霏霏春茂，翠矣重思。靈氣交被，嘉穀應時。四節既享，祝人以祠。神禾鬱于浩京，巨穗橫我玄臺，爰有明祥，帝者以熙。此之謂矣。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　酆都稻名重思，其米如石榴子，粒異大，色味如菱，亦以上獻仙官。</span></p>
		<p style="line-height: 150%; margin: 0 0cm"><b>
		<span lang="EN-US" style="font-family: New MingLiu; color: maroon">&nbsp;</span></b></p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">鬼神主第二</span></b></p>
		<p style="line-height: 150%; margin: 0 0cm">　</p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　炎慶甲者，古之炎帝也，今為北太帝君，天下鬼神之主也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　武王發今為鬼官北斗君。夏啟為東明公，領斗君師。文王為西明公，領北帝師。召公奭為南明公。&#21556;季札為北明公。四明公復有賓友四人。然此四公後並當受化形之道，升仙階之下也。四明主領四方鬼，四明郎十六人，主天下房廟鬼之血食。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　周顓為鬼官司命帥，今鄧嶽、程遐二人代，以其多事故也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　西明都禁郎賈誼，昔為治馬融事不當，黜守泰山，泰山君近請為司馬。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　南門亭長今用周撫代&#37060;鑒。一天門有二亭長，一亭長輒有四修門郎，一天門凡八修門郎也。門郎為天門亭長下官，此是北帝門也。北斗君天門亭長今是臧洪，臧洪代隗囂，又一人是王波新補。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　紀瞻本為撫河將軍司馬，今為北天修門郎，代田銀瞻與虞譚，更直一日守天門。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">　　魏釗領廬山侯。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　顧和從遼東戍還，有事已散，北帝君當用為執蓋郎，執蓋郎范明遷補典柄侯。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　殷浩侍帝晨，與何晏對。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　溫太真為監海開國伯，治東海，近取杜預為長史，位比大將軍長史。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　何次道始從北帝內禁御史，得還朱火宮受化，以其先多施惠之功故也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　魏武帝為北若太傅。其餘多不能復一二。此蓋鬼神之事，不足示於世也，荀公言也。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">人&#21351;法第三</span></b></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　人&#21351;&#29248;當令高，高則地氣不及，鬼吹不干。鬼氣之侵人，常依地而逆上耳。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　人&#21351;室宇當令潔&#20928;，潔爭則受靈氣，不&#20928;則受故氣。故氣之亂人室宇者，所為不成，所作不立。一身亦爾，當數洗沐澡潔，不爾無冀。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　勿道學道，道學道，鬼犯人，事不立，使人病，是體未真故也。山世遠受孟先生法，暮&#21351;先讀《黃庭內經》一過，乃眠，使人魂魄自練制，但行此二十一年亦仙，是為合萬過也。夕得三四過迺佳，北嶽蔣夫人云：讀此亦使人無病，是不死之道也。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">夜行啄齒第四</span></b></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　夜行常啄齒，啄齒亦無限數也。殺鬼邪鬼常畏啄齒聲，是故不得犯人也。若兼之以漱液&#21610;說益善。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　昔鮑助者，濟北人，都不學道，亦不知法術。年四十餘忽得面風，口目不正，風氣入口而兩齒上下常相切拍，甚有聲響，如此晝夜不止，得壽年百二十七歲。後乃遇寒過大水，墮長壽河中死耳。北帝中間亦比遣殺鬼及日遊地殃使取之，而此數殺鬼終不敢近助，鬼官問其故，天殺答云：此人乃多方術以制於我，常行叩齒嗚打天鼓以警身中神，神不得散，鬼&#28801;不得入，是以無有緣起趣得殺之耳。以此論之，若助不行水渡河，亦或可出千歲壽不訾也。當是遇大寒凍，步行水上，口禁不能復叩齒，是故鬼因溺著河中耳。患風病而齒自叩動者，猶尚僻不死&#21364;殺鬼矣，何況道士真叩齒，嗚天鼓具身神耶。仙方云：常吞液叩齒，使人反少。</span></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">太帝官隸第五</span></b></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　侍帝晨有八人，徐庶、龐得、爰榆、李廣、王嘉、何晏、解結、殷浩等居之，並如世之侍中。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　四明公及北斗君並有侍帝晨五人，其向者八人是北太帝官隸耳，其選用亦同。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　又有中郎直事四人，如世之尚書也。戴淵、公孫度、劉封、郭嘉，此四人今見在職。封者，是玄德之養子，玄德今為北河侯，與韓遂對，統今屬仙官。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　又有大禁晨二人，如今尚書，今漢光武及孫文臺二人居之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　又有中禁晨，如今之中書，令監有二人，顏懷、楊彪二人居之。懷字思季，彪字文先者也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　許長史父，今為南彈方侯，彈方侯有二人，各司南北。許長史父為南彈方侯，留贊為司馬，鮑勛為北彈方侯，韋遵為司馬，亦各主南北門籥。許領威南兵千人，鮑勛領威北兵千人，大都備門主收執而已，如今世上有羽林監。威南兵威北兵，如道家天丁力士甲卒之例也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　孫策為束明公賓友，漢高為南明公賓友，&#26187;宣為西明公賓友，荀或為北明公賓友。其中宿運前生在世有陰德惠拯者，乃時有徑補天官，或入南宮受化，不拘職位也。在世之罪福多少，迺為稱量處分耳。大都行陰德多恤窮厄，例皆速入南宮，為仙化之道也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　庾元規為北太帝前中衛大將軍，取郭長翔為長史，以華韶為司馬，此所謂軍公者也，領鬼兵數千人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　孔文舉為後中衛大將軍，以張繡為司馬，唐固為長史。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　陶侃為西河侯，亦領兵數千，近求滕含自代，猶未許侃，以徐寧為長史，坐收北闕叛將不擒免官，當以蔡謨代寧。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　四鎮皆領鬼兵萬人，中官領兵不過數千。四鎮有泰山君、盧龍公、東越大將軍、南巴侯四官，各領一萬人也。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　何曾為南巴侯，曹仁為盧龍公，劉陶為東越大將軍，荀類為泰山君。領兵一萬鎮處，亦有數百處也，領數千鎮處，亦有數百處，更相統隸耳。皆有長史，司馬顓取顧&#34886;為泰山將軍，用曹洪為司馬，桓範為長史。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　王逸少有事擊禁中已五年，云事已散。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　蔣濟為南山伯，領二千兵。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　王庾為部鬼將軍。此有職位者粗相識知姓字耳，其無位者不可一二盡知之也，如此散者無限數也。指記中國人，邊方不可一二。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　許肇今為東明公右帥晨，帥晨之任，如世間中書監。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　邵奭為東明公，云行上補九宮右保公。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　地下主者復有三等，鬼帥之號復有三等，並是世有功德積行所鍾。或身求長生，涉道所及，或子弟善行，庸播祖彌，或諷明洞玄，化流昆祖。夫求之者非一，而獲之者多途矣。要由世積陰行，然後階此廣生耳。鬼帥武解，主者文解，俱仙之始也，亦度名東華，簡刊上帝，不隸酆官，不受制度三官之府矣。其一等地下主者散在外舍，閑停無業，不受九宮教制，不聞練化之業，雖俱在洞天，而是主者之下者也。比自按四明法，一百四十年依格得進耳，一進始得步仙階，給仙人使令。其二等地下主者，便徑得行仙階，給仙人，四十年進補管禁位，管禁之位如世間散吏者也。此格即下主者之中條也，李東等今在一等中。其三等地下主者，即主者之高者也，便得出入仙人之堂寢，遊行神州之鄉，出館易遷、童初二府，入宴東華上臺，受學化形，擢景易氣，十二年氣攝神魂，十五年神來藏魄，三十年棺中骨還，附神神氣，四十年平復更生，還遊人間，五十年位補仙官，六十年得遊廣寒，百年得入崑瀛之宮，此即主者之上者，仙人之縱容矣。張姜子等先在第三等中，亦始得入易遷耳。鬼帥之位次亦如此矣。</span><span style="font-size: 8.0pt; font-family: 新細明體; color: maroon">右七月二十四日夜保命君告</span><span style="font-family: 新細明體; color: maroon">。</span></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">靈人辛玄子自序拜詩第六</span></b></p>
		<p style="line-height: 150%; margin: 0 0cm">　</p>
		<p style="line-height: 150%; margin: 0 0cm"><b>
		<span style="font-family: 新細明體; color: maroon">　　</span></b><span style="font-family: 新細明體; color: maroon">辛玄子字延期，隴西定谷人也。漢明帝時諫議大夫，上洛、雲中、趙國三郡太守辛隱之子也。玄子少好學有道，尊奉法戒，至心苦行，日中菜食，鍊形守精，不遘外物，州府辟聘一無降就，或遊山林，棄世風塵，志願逢子&#26187;於維岑，旅浚陽以步玄，故改名為玄子，而自字為延期矣。不圖先世多愆，殃流子孫，結青刊於帝簡，運況逮於後昆，享年不永，遂沒命於長梁之津。西王母見我苦行，酆都上帝愍我道心，告動司命，傳檄三官，攝取形骸，還魂復真，使頤胎位為靈神，於今二百餘年矣。近得度名南宮，定策朱陵，藏精待時，方列為仙。而太帝今且見差領東海侯，代庾生，又見選補禁中郎將，為&#21556;越鬼神之司，主事靡濫，斯亦勞矣。若夫冠晨佩青，蕭條羽袂，嗚鈴仙階，轉軿瓊室者，雖實素心，而卒未有日也。恨未便得與玄真併羅，同宴崑閬之墉，察鈞韶之遺音，攘瓊芝乎幽峰，振翠衣於九霄，&#20763;雲翮於十方耳。方當攝御群鬼，領理是非，處&#34886;穢之中，聞聲交於邪魔之紛紜，事與道德為闊，眼再盻真為疏，熟比熙寂於玄境，逍遙於太初哉。夫同聲偕合，物亦類分，相聞邈矣，係景委積，是以名書上清，丹籙玄階，有道之氣，與靈合德，託體高暉，故來相從。今贈詩三篇，以&#21465;推情之至也。其詞曰：</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　疇昔入冥鄉，順駕應靈招。神隨室無散，&#28801;與慶雲消。形非明玉質，玄匠安能雕。躡足昤幽唱，仰手翫嗚條。林室有逸歡，絕此軒外交。遺景附圓曜，嘉音何寥寥。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　寂通寄興感，玄&#28801;攝動音。高輪雖參差，萬仞故來尋。蕭蕭研道子，合神契靈衿。委順浪世化，心標窈窕林。同期理外遊，相與靜東岑。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　命駕廣酆阿，逸邊超冥鄉。空中自有物，有中亦無常。悟言有無際，相與會濠梁。目擊玄解子，鬼神理自忘。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　玄子云：魏時辛毗字佐治，是其七世之孫也，漢建武二年從隴西徙居穎川陽翟縣。毗仕魏世使持節大將軍、司馬宣王軍帥衛尉侯。毗子名敞，為河內太守、太常卿。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　玄子云：庾生者是&#26187;庾太尉也，北帝往用為撫東將軍，後又轉為東海侯，今又用為酆臺侍帝晨，如今世侍中。右禁監，如世右衛將軍而甚重。左禁監是謝幼輿，以酆嶽為司馬。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　&#37060;南昌公，先為北帝南朱陽大門靈關侯，後又轉為高明司直，昔坐與劉慶孫爭免官，今始當復職也。高明司直，如世間尚書僕射。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　何次道今在南宮承華臺中，已得受書，行至南嶽中。此人在世時施惠之功甚多，故早得反形也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　周伯仁近見用為西明公中都護，中都護如世太傅之官也，坐選鄧攸不平，左降為中護，中護准少傅。</span><span style="font-size: 8.0pt; font-family: 新細明體; color: maroon">右是辛玄子所言說，冥中事亦多矣，今粗書一隅耳，不復一二具記之也</span><span style="font-family: 新細明體; color: maroon">。</span></p>
		<p style="line-height: 150%; margin: 0 0cm">　</p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">裴君說一年中得道人第七</span></b></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　霍山中有學道者鄧伯元、王玄甫，受服青精石飯，吞日丹景之法，精思洞房以來積三十四年，乃內見五藏，冥中夜書，以今年五月五日太帝遣羽車見迎。伯元、玄甫以其日遂乘雲駕龍，白日登天，今在北玄圃臺，受書位為中真人。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　華陽山中有學道者尹虔子、張石生、李方回，並晉武帝時人，受仙人管城子蒸丹餌木法，俱服得延年日健，中又受蘇門周壽陵服丹霞之道，從來五十年精心內視，不復飲食，體骨輕便，色如童子，以今年二月十二日太一遣迎，以其日乘雲昇天，今在玄州受書為高仙人，石生為東源伯。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　衡山有學道者張禮正、李明期二人，禮正以漢末在山中服黃精，顏色丁壯，常如年四十。明期以魏末入山，服澤瀉梧實丸，乃共同止巖中，後俱受西城君虹景神丹方，從來服此丹已四十三年。中患丹沙之難，得俱出廣州為遊客，是滕含為刺史時也。遂內外洞徹，眼明身輕，一日行五百里，又兼守一，亦已三十年。以三月一日東華遣迎，以其日乘雲昇天，今在方諸飆室為上仙。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　盧江&#28508;山中有學道者鄭景世、張重華，並以&#26187;初受仙人孟德然口訣，以入山行守五藏含日法，兼服胡麻，又服玄丹，久久不復食飲，而身體輕強，反易故形，以今年四月十九日，北玄老太一迎以雲軿，白日昇天，今在玄州。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　括蒼山有學道者平仲節，河東人，以大胡亂中國時來渡江入括蒼山，師宋君存心鏡之道，具百神，行洞房事，如此積四十五年，中精思身形更少，體有真&#28801;，今年五月一日中央黃老遣迎，即日乘雲駕龍，白日昇天，今在滄浪雲臺。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　剡小白山中有學道者趙廣信，陽城人，魏末渡江入此山，受李法成服&#28801;法，又師左君守玄中之道，內見五藏徹視法，如此十八年，周旋郡國，或賣藥出入，人莫知也，多來郡下市丹砂作九華丹，丹成一服。太一道君以今年六月十七日遣迎，停三日，與山中同志別去，遂乘雲駕龍，白日登天，今在東華海中。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　狼伍山中有學道者虞翁生，會稽人，昔受仙人介君食日精法，以&#21556;時來隱此山，兼行雲氣迴形之道，精思積久，形體更少如童子，今年七月二十三日，東華太帝遣迎，即日乘雲昇天，今在湯谷山中。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　赤水山中有學道者朱孺子，&#21556;末入此山，服菊華及木餌，後遇西歸子，從乞度世，西歸子授以要言，入室存泥丸法，三十年遂能致雲雨於洞房中，今年八月五日西王母遣迎，即日乘五色雲車登天，今在積石室。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　名山五嶽中學道者數百萬人，今年有得道而昇天者人名如別，年年月月皆有去者，如此不可悉紀，今為疏一年之得道人耳。有不樂上昇而長在五嶽名山者，亦不可勝數，或為仙官使封掌名山者，亦復有數千。右九月二十日夜清靈疏出。</span><span lang="EN-US" style="font-family: New MingLiu; color: maroon"><br>
　</span></p>
		<p style="line-height: 150%; margin: 0 0cm" align="center"><b>
		<span style="font-family: 新細明體; color: maroon">東卿道季主等第八</span></b></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　司馬季主後入委羽山石室大有宮中，受石精金光藏景化形法於西靈子都。西靈子都者，太玄仙女也。其同時今在大有室中者，廣育鮑叔陽、太原王養伯，穎川劉偉惠，代郡段季正，俱受師西靈子都之道也。季主臨去之際，託形枕席為戊己之像。墓在蜀郡成都升盤山之南，諸葛武侯昔建碑銘季主墓前，碑讚曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　玄漠大寂，混合陰陽。天地交浮，萬品滋彰。先生理著，分別柔剛。鬼神以觀，六度顯明。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　廣育鮑叔陽者，漢高帝時趙王張耳、張敖之大夫也，少好養生服桂屑，而卒於語笑間，今墓在遼薊城之北山。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　太原王養伯者，漢高呂后攝政時中常侍，中郎王採者，少服澤瀉，與留侯張良俱採藥於終南山，而養伯不返，師事季主。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　穎川劉偉惠，漢景帝時公車司馬劉諷者也，後事季主，晚服日月氣，為入室弟子，道成。晚歸鄉里，託形杖履，身死桑樹之下，今墓在汝南安城縣西山。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　代郡段季正，本隱士者也，不見有所服御，晚乃從季主學道，行度秦川，俱得尸解，而遂葬於川邊，今南鄭秦川是也，此人亦季主入室弟子。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　季主一男一女俱得道，男名法育，女名濟華，今皆在委羽山中。濟華今日正讀《三十九章》，猶未過竟。</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">
		　　季主讀玉經，服明丹之華，挹扶晨之暉，今顏色如二十女子，鬚長三尺，黑如墨也。昨日東卿君道，如此所疏，真奇事也，不知此云何耳。季主託形隱景，&#28508;跡委羽，《紫陽傳》具載其事。昨夜東卿至，聊試請問季主本末，東卿見答，今疏如別，為以上呈，願不怪之，省訖付火。是後聖李君紀也，大都與前者略同，然東卿復兼有注解近萬餘言，大奇作也。昨來多論神化之事，聊及季主耳。去月又見授《神虎經解注》，非世所聞，亦自不賞其旨也，若更聞如季主之比者，自當密白。</span></p>
		<p style="line-height: 150%; margin: 0 0cm">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin: 0 0cm">
		<span style="font-family: 新細明體; color: maroon">道跡靈仙記竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0; line-height:150%" align="left">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <p align="left" style="line-height: 150%; margin-top: 0; margin-bottom: 0">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <p align="left" style="line-height: 150%; margin-top: 0; margin-bottom: 0">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <p align="left" style="line-height: 150%; margin-top: 0; margin-bottom: 0">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <p align="left" style="line-height: 150%; margin-top: 0; margin-bottom: 0">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <p align="left" style="line-height: 150%; margin-top: 0; margin-bottom: 0">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <p align="left" style="line-height: 150%; margin-top: 0; margin-bottom: 0">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<p align="left" style="line-height: 150%; margin-top: 0; margin-bottom: 0"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0; line-height:150%" align="left">
　</p>
    <p style="margin-top: 0; margin-bottom: 0; line-height:150%" align="left">　</p>

    <p style="margin-top: 0; margin-bottom: 0; line-height:150%" align="left">　</td>
    <td width="15%">
	<p align="left" style="line-height: 150%; margin-top: 0; margin-bottom: 0"></td>
  </tr>
</table>
</div>
</body>
</html>