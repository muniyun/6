<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部記傳類</font></span><font size="3" color="#008080">(CH0210)</font></td>
      </tr>
		<tr>
        <td width="95%" align="left" height="100%">
        <p style="margin:0cm;margin-bottom:.0001pt" align="center"><b>
		<span style="font-size: 24.0pt; font-family: 新細明體; color: #800000">仙苑編珠</span></b></p>
		<font color="#800000"><span style="font-size: 12.0pt; font-family: 標楷體">
		經名：仙苑編珠。三卷。王松年撰。底本出處：《正統道藏》洞玄部記傳類。</span></font></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		仙苑編珠卷上</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 標楷體; color: maroon">天台山道士王松年撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">大道自然，混沌之先。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《道經》云：有物混成，先天地生。寂兮寥兮，獨立不玫，周行不殆，可以為天下母。吾不知其名，字之日道。《莊子》云：夫道有情有信，無為無形，神鬼神帝，生天生地。在太極之先而不為高，在六極之下而不為深。先天地生而不為久，長於上古而不為老。<span lang="EN-US"><br>
		</span></span><span style="font-family: 新細明體; color: maroon">一氣凝化，盤古生焉。<span lang="EN-US"><br>
		</span>　</span><span style="font-family: 標楷體; color: maroon">《元始上真記》云：昔二儀未分，淇津濛頑。日月未具，狀如雞子，混沌玄黃。乃有盤古真人，天地之精，自號元始天王，遊乎其中。．天形如巨蓋，上無所係，下無所根。玄玄太虛，無響無聲。元黑浩浩，如水之形。若無此熙，天地不生。天地既分，相去三萬六千里。元始天王在天脊膂中住，名曰玉京山。山中有宮殿，垃金玉，常呼吸天熙，俯飲地泉。忽生太玄玉女在石問。出能言，人形具足，天姿絕妙，號日太元聖母。元始君下遊見之，乃招還上官。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">天皇東立，王母西旋。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">自元始天王、太元聖母還上官之後，經一劫乃生天皇氏，治世三萬六千年，受書為扶桑大帝，居東極扶桑官，為東王公。今世問皇太子居東官，象此也。又生九光玄女，號日太真西王母，居西極崑崙山。故日木公金母，天地之尊神也。<span lang="EN-US"><br>
		</span></span><span style="font-family: 新細明體; color: maroon">伏羲八卦，軒后五篇。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《莊子》云：伏羲得道以襲氣母。《書》云：伏義治世，感神龜負圖而出，乃畫八卦，造書契，得道為東方青帝。《莊子》云：黃帝得道以登雲天。《經》云：軒轅黃帝登峨媚山，遇天真皇人授以靈寶五符，治世三百年，乃鑄鼎荊山鍊丹，丹成，有黃龍下迎，韋臣同昇者七十二人。以符藏於苑委山。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">顓頊元輩，帝譽龍餅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《道學傳》云：顓頊高陽氏乘結元之筆，北巡幽陵，南巡交陸，西巡游沙，東巡蟠木。山水之神，動植之類，日月所照，莫不屬焉。周旋八卦，諸有洞臺之山、陰官之丘，帝召四海神，使運安息國天市山寶玉，封而鎮之。鑄羽山銅為寶鼎，各獻一所於有洞之山。《莊子》云：顓頊得道以處玄官。帝譽高辛氏感九天真王、三天真皇乘九龍雲輿降牧德之臺，授以靈寶五符。帝用之得道。後封此符於鍾山。<span lang="EN-US"><br>
		</span></span><span style="font-family: 新細明體; color: maroon">虞舜得藥，夏禹道川。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《真誥》云：虞舜感北戎長胡大王獻白銀之霜十轉紫華，服之而成仙。《吳越春秋》云：禹平洪水，其功不就，乃按《黃帝中經》聖人所記，在乎九山東南，號日苑委，承以文玉，覆以盤石，其書金簡青玉為字，編以白銀。禹乃南巡，登衡山，血白馬以祭，不幸所求。乃仰天而歎，因夢赤繡衣男子云：欲得我治水之方、御龍之衛，可齋乎黃帝之嶽，峻巖之下，金簡之書在矣。禹乃退齋，季庚之日，登苑委之山，發石，果得金簡玉書。用以治水，鑿龍門，通百川，天下有賴其功大矣。今道門《靈寶五符》即此書也。其探符處，在會稽山，禹穴是也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">老君無極，錢祖長年。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">孔子曰：竊比於我老彭。葛仙公云：老子體自然而然，生乎太無之先，起乎無因，經歷天地終始，不可稱載，終乎無終，窮乎無窮，極乎無極也。又云：世人謂老子當始於周代，老子之號始於無數之劫，其杳杳冥冥，渺邈久遠矣。《莊子疏》云：彭祖姓錢，諱鏗，顓頊玄孫，’善養性，能調鼎，進雉羹於堯，封於彭城。其道可祖，故謂之彭祖。《神仙傳》、《列仙傳》並云：歷夏經殷七百六十歲而不衰老。後西之游沙，莫知其終也。故羅隱碑文云：水運降靈，始分輝於玄帝；仙源啟祚，乃襲慶於彭墟。星辰浮濮渚之陽，雲鸛度游沙之境也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">廣成高外，尹喜精研。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《莊子》云：黃帝詣崆峒山，謁廣成子，問以理身奈何。廣成子曰：善哉問乎。吾語汝：至道之精，杳杳冥冥，至道之極，昏昏默默，無視無聽，神將自正，無勞汝形，無搖汝精，乃可長生。故我修之千二百歲矣，而形未嘗衰。《本起傳》並《西昇經》並云：關令尹喜受老子《道德五千言》，精研萬遍，於蜀郡青羊肆隨老子白日昇天，遊四海，登三清，下化八十一國焉。<span lang="EN-US"><br>
		</span></span><span style="font-family: 新細明體; color: maroon">盧敖遊海，若士沖天。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》云：盧敖者，燕人也。秦時遊北海，至于蒙谷之山，見若士焉，方迎風而舞，顧見敖曰：吾與汗漫期於九陝之上，不可久。乃練身入雲中。<span lang="EN-US"><br>
		</span></span><span style="font-family: 新細明體; color: maroon">赤松行雨，育封隨煙。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《列仙傳》云：赤松子者，神農雨師也。服水玉以教，神農。能入火，隨風雨上下。高辛時，復為雨師。今之雨師復是焉。宵封子者，為黃帝陶正。有人能出五色煙以教封，封乃積火自燒，隨煙上下焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">黃山數百，白石三千。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《神仙傳》云：黃山君者，修彭祖之衛，年數百歲，猶有少容也。白石先生者，中黃大夫弟子也。至彭祖時，年已三千歲矣。嘗於白石山煮白石為糧，故號白石先生。<span lang="EN-US"><br>
		</span></span><span style="font-family: 新細明體; color: maroon">瑤水周穆，槐山僱佺。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《列子》云：周穆王乘八駿，日行萬里，至于崑崙之山，與王母宴於瑤池。王母唱白雲之謠，王和之也。《列仙傳》云：但佺者，槐山采藥人也。好食松實，形體生毛，長數寸，兩目正方，能飛行逐走馬。<span lang="EN-US"><br>
		</span></span><span style="font-family: 新細明體; color: maroon">醫龍師皇，釣魚寇先。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《列仙傳》云：馬師皇者，黃帝馬醫也。有龍下，向之張口，皇曰：此龍有疾。乃針其脣下，以甘草湯飲之而愈。後數數有龍出陂，告而治之。一旦乘龍而去。寇先者，宋人也．以釣魚為業。得魚或賣，或放，或自食。好種薜荔，食其葩實。宋景公問其衍不告，遂殺之。數年後踞宋城門，鼓琴而去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">弄玉嗚鳳，蕭史同仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《列仙傳》云：蕭史者，秦穆公時善吹簫，能致孔雀白鸛。穆公有女日弄玉，好之，公遂妻焉。教弄玉作鳳嗚，鳳止其臺上。一旦乘鳳，同去。<span lang="EN-US"><br>
		</span></span><span style="font-family: 新細明體; color: maroon">李文黃白，沈太紅泉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》云：沈文太者，九疑人也。得紅泉神丹去土符、還年返命之道。欲之崑崙駐，安心二千餘年，以傳於李文淵。以竹根汁煮黃丹並黃白衛、去三尸法，出此二人矣。<span lang="EN-US"><br>
		</span></span><span style="font-family: 新細明體; color: maroon">宋倫遊空，葛洪兀然。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《樓觀傳》云：宋倫字德玄，年二十二，日誦《五千文》，服黃精白木，感老君降授中景之道、通真之經、倫行之望、巖申步，日行三千里，凌波陸險，不由津路也。《道學傳》云：葛洪字稚川，讀書萬卷，求勾漏令，意在丹砂。著內外篇几一百．一十六篇，碑誅詩賦百卷，檄章棧表三十卷，《神仙傳》十卷，《良史傳》十卷，《隱逸傳》十卷，《集異傳》十卷，抄五經史百家之言方使雜事三百一十卷，《金匱藥方》百卷，《肘後要方》四巷。年八十一，兀然若睡而蛻。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">鄭遠養虎，涓子剖鮮。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">鄭思遠，葛洪之師也。嘗於山巖問收得虎子兩頭，其母已死。君餒飼之長大。俄有一雄虎來菴前，乃二虎之父也。三虎出入相隨，駝藥囊經書，憑於，括蒼山，仙去。《列仙傳》云：涓子，齊人，餌木三百年，釣於荷澤，得鯉魚，剖之，腹內得符，能致雲雨。<span lang="EN-US"><br>
		</span></span><span style="font-family: 新細明體; color: maroon">少翁拜山，宋萊掃市。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《真誥》云：昔婁少翁入華山中，拜山二十年，遂一日一見西嶽仙人授以仙道也。楚莊公時，市長宋萊子怛酒掃一市，忽通一乞食公唱歌，萊子知是仙人，乃隨之積十三年，遂得仙道，為中嶽仙人。<span lang="EN-US"><br>
		</span></span><span style="font-family: 新細明體; color: maroon">永伯七星，王遙筐子。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》云：陳永伯得七星散方，服之二十八日，忽不知所在。有兄年十一，服之二十八日，亦不知所在。本方云：服之三十日，自得仙去。王遙字伯遼，與人治病，無不愈者。並不用針藥，但令坐一布帕上，須突自愈。有一竹筐子，長數寸。有一弟子姓錢。忽一夜大雨，命弟子以九節竹杖擔此筐子雨中行，衣不濕。登山，入一石室中，中有二人同坐。遙發筐子，取玉舌黃三枚，三人對鼓之。良久，收黃內筐中，卻擔迴。二人謂遙曰：早來，莫久戀人問。後百餘日，遙復自擔筐子，一去不復還。後三十年，弟子見在馬蹄山也。<span lang="EN-US"><br>
		</span></span><span style="font-family: 新細明體; color: maroon">介君竹杖，左慈木履。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">《</span><span style="font-family: 標楷體; color: maroon">神仙傳》：介象字元則，會稽人，甚有道衍。吳太帝禮重之，使作變化，種瓜果皆立生可食。帝思錙魚繪，象於殿庭作一方坎，著水，象垂釣於坎中，得魚。帝曰：蜀薑不可得。象曰：請差人買。與五百錢，象書符置竹杖中，令使人騎之，閉目，唯聞風聲。到蜀買薑迴，廚人切繪未了。左慈字元放，有道衍，孫策欲殺之，驅於前，慈著木履竹杖，徐徐而行，孫公奔馬追之，常相去百步。後曹公殺之，唯見一束草也。<span lang="EN-US"><br>
		</span></span><span style="font-family: 新細明體; color: maroon">老父光白，刻都氣紫。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：漢武帝東巡，見泰山下老父頭上有白光，高數尺。帝問之。老父曰：臣年八十五時衰老，有道士教絕穀服木飲水，並作神枕，用藥三十二味。臣今年一百八十矣，日行三百里。刻子都，漢武帝出遊，見其頭上有紫氣，高丈餘。問之，對曰：臣今已年一百三十八，所行者彭祖之道也。帝傳之不能行。子都年二百餘歲，服木，白日昇天。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">河上傳經，漢文得旨。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">葛仙公云：河上公者，莫知其姓名也。漢孝文皇帝時結草為菴，于河之濱。常讀老子《道德經》。文帝好老子之言，有所不解數句。遣使問，不告。帝親詣問之：普天之下，莫非王土；率土之賓，莫非王臣。子雖有道，由朕民，不能自屈，何乃高乎？朕足使人富貴貧賤。須突，河上公乃扮掌坐躍，冉冉在虛空之中，去地數十丈而答帝曰：余上不至天，中不累人，下不居地，何民之有？陛下焉能令余富貴貧賤？帝乃稽首禮謝，河上公遂授《注解道德經》二卷與文帝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">婁政變化，墨子朱英。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：婁政治《墨子五行記》，服朱英丸，年八百餘歲，色如童子，能化一人為百人，百人為千，千人作萬。能立起風雲，步行水上，令水中魚鼇盡上岸。能口吐五色氣，方十里，上連天。能騰身虛空，無所不至。墨子名翟，宋大夫也。著書日《墨子》。善戰，守之且巧，與公輸班較機變，以雲梯不足攻宋面．止。後入狄山中學道，有神仙授以翟《朱英丸方通靈五行變化》凡二十五卷。因遊五嶽，不知其終也。<span lang="EN-US"><br>
		</span></span><span style="font-family: 新細明體; color: maroon">孫博同道，班孟異名。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：孫博治墨子五行衍，能令草木、金石、人物盡成猛火。他人以水沃之，終不滅。須博自止之，乃滅。物皆如故，不焦。又能引數百眾步行水上，不沾不沒。或布席坐於水上，飲宴作樂。又能從．石中來去。後入林慮山合丹仙去。班孟者，是女子，能飛行，坐空入地，飛屋瓦，指地成井，能含墨噴紙成篇章。飲酒餌丹，四百餘歲，後入天台山去也。<span lang="EN-US"><br>
		</span></span><span style="font-family: 新細明體; color: maroon">王綱二氣，章震五行。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：天門子姓王名綱，善補養之法，行玄素之道，年一百八十歲，有童女之色。乃服珠醴仙去，入玄洲&#65287;。章震者，王子也，師朵子，精於五行之意，以養性治病消災。立起風雲雷雨，化草芥瓦石為六畜龍虎。能分形為數百千人，步行江海。能噴水成珠玉，不變。能九泥為馬，日行千里。能吐五色氣，能投符召魚鼇，能使人見千里外物，能呢水治病立愈。入崆峒山合丹，白日昇天。<span lang="EN-US"><br>
		</span></span><span style="font-family: 新細明體; color: maroon">九靈卻禍，北極貴精。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：九靈子姓皇名化，得還年卻老胎息之道，又得五行之要。能辟五兵虎狼，伏千殃，消萬禍。專行此道，大得其效。在人問五百歲，服丹仙去。北極子姓陰名恆，得保神養性貴精之道。其要曰：以金治金，謂之真。以人治人，謂之神。後服神丹仙去。<span lang="EN-US"><br>
		</span></span><span style="font-family: 新細明體; color: maroon">太陽華髮，絕洞長生。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：太陽子者，姓離名明，得玉子之道。好酒怛醉，玉子責之，對曰：晚學性剛，俗態未除，故以酒消其驕慢耳。善修五行之道。在人問五百年，肌膚光潤，面目輝華，而鬢髮皓白也。著七寶之衛，深得其要，服丹而仙。絕洞子者，姓李名脩，其衍曰：弱能制強，陰能弊陽。常若臨深履薄，長生之道也。年四百歲，顏色不衰。著書三十篇，服還丹而仙。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">陽女得妙，陰女亦成。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：太陽女姓朱名翼，增益五行之道，其驗得妙。年二百八十歲，色如桃花，如十七八人也。得神丹仙去。太陰女者，姓盧名金，好玉子之道，未得其妙。乃當鑪沽酒，遇太陽子過之，遂教以補養之衍、蒸丹之方，服而仙去。<span lang="EN-US"><br>
		</span></span><span style="font-family: 新細明體; color: maroon">玄女行廚，南極通靈。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：太玄女者，姓頊名和，少喪夫，乃學道，治玉子之衍，坐置行廚，變化無所不至。南極子者，姓柳名融，能含粉成雞子如真，能呢杯成龜鼇殼，呢水成美酒，服雲霜丹仙去也。<span lang="EN-US"><br>
		</span></span><span style="font-family: 新細明體; color: maroon">奉林閉氣，周君誦經。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《真誥》云：婁奉林者，學道於嵩山，積四百年。能閉氣三日不息。服黃連以致不死也。周君兄弟三人學道於常山中，九十七年，遇老人授以真經七卷。三人共讀之，忽有白庇見，二弟放經看之，周君獨不看。數滿萬遍，翻然沖天。二弟為看鹿，經忽火起焚之，不得沖天，為心不定也。<span lang="EN-US"><br>
		</span></span><span style="font-family: 新細明體; color: maroon">伯真心正，季道天青。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《真誥》云：姜伯真行道采藥，遇仙人，使平立於日中，其影偏，仙人曰：子心不正。因教以日出三丈時，披心向日，覺心中暖，即正也。伯真旦旦行之，得道也。徐季道學仙，遇神仙教云：子欲學道，當中天青詠天曆，躡雙白，徊二赤也。行之得道。<span lang="EN-US"><br>
		</span></span><span style="font-family: 新細明體; color: maroon">劉安接士，八仙降庭。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：淮南王劉安好道，聞有衍之士，不遠千里，卑辭厚禮以迎之。時感八仙降焉。一人能坐致風雨，立起雲霧。一人能束縛虎豹，召致蛟龍。一人能分形易貌，坐在立亡。一人能乘虛步空，越海淡波。一人能入火不灼，入水不濡。一人能千變萬化，恣意所為。一人能防災度厄，長生久視。一人能煎泥成金，凝汞為銀也。<span lang="EN-US"><br>
		</span></span><span style="font-family: 新細明體; color: maroon">丁鶴人語，蘇鹿牛形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《飛天仙人經》云：丁令威七歲入山求道，千年化鶴歸鄉，下華表柱頭，歌曰：我是昔日丁令威，學道千年今始歸也。《蘇君傳》：蘇耽者，彬州人也。小時牧牛，牛化為白鹿，得道。後歸鄉駐牛脾山·上。州縣官吏同往禮謁。日暮，君展《黃庭經》化為大橋，直跨城門，官吏登橋而還也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">大足地黃，唐鳳石蜜。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：大足服地黃得道。唐鳳服中嶽石蜜得道。<span lang="EN-US"><br>
		</span></span><span style="font-family: 新細明體; color: maroon">墨容黃連，羨門青實。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：墨容公服黃連得道。羨門子服甘菊青實散得道。<span lang="EN-US"><br>
		</span></span><span style="font-family: 新細明體; color: maroon">三老鍊氣，四皓餌漆。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：長陵三老服陰鍊氣，乃得成道。又云：商山四皓，服九加散、餌漆得道。<span lang="EN-US"><br>
		</span></span><span style="font-family: 新細明體; color: maroon">妙真入洞，暨玫飛棺。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《道學傳》：女真錢妙真幼而學道，居句曲洞山，年八十三，誦《黃庭經》數滿，乃與親友告別，服黃白色藥了，乃入燕洞經宿。明晨，女冠道士競往候之，忽聞洞有雷霆之聲，見龍鳳之車，自西北而來，載以昇天也。暨慧瑛居於潛天目山學道，蟬蛻之後，依俗禮葬之。數年中，忽有聞山蓋山，旬然如雷霆之聲。鄉人往看，見棺版飛空，上片落南村，今為上片村，底版落北村，今為下版村。兩邊版同在一處，今為版同村。因此昇天也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">遇藥朱璜，盜衛女丸。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《列仙傳》：朱璜，廣陽人，病毒癡，道士阮丘與七物藥，日服九丸，百病愈。教以誦《黃庭經》，隨丘入浮陽山，八十年，髭髮俱黑，仙去。女丸者，陳市上沽酒婦人也。仙人過之，寄《素書》五卷。丸乃盜寫其文，得養性之道，不衰不老，棄家而去，不知所之。<span lang="EN-US"><br>
		</span></span><span style="font-family: 新細明體; color: maroon">常生止雨，方回印關。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《列仙傳》：平常生者，數死復生。在穀城鄉，忽大水出，所害非一。生乃登缺門山，大呼言：常生在此，雨水五日鈴止。如其言。後數十年，復為華陰門卒。方回者，堯時隱人也。鍊食雲母。夏啟末，為官士，為盜所劫，閉之室中，回化身而出，更以方回印封其戶。時人曰：得回一丸泥，關可開也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">仇生木正，子先竹竿。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《列仙傳》：仇生者，湯時為木正。食松脂，自作石室，仙去。周武王幸其室而祀之。呼子先者，卜師也，壽百餘歲。夜有仙人持竹竿至，呼子先，乃與酒家嫗各騎一竹，乃龍也。上華陰山仙去。<span lang="EN-US"><br>
		</span></span><span style="font-family: 新細明體; color: maroon">朱仲販珠，任光賣丹。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《列仙傳》：朱仲，會稽人，常於市上販珠。高后時求三寸珠，仲獻之，賜五百金。魯元公主私以七百金，仲獻四寸珠。景帝時復獻三寸珠數十枚而去，不知所在。任光者，上蔡人，善餌丹，賣於都里問。趙簡子聘之於柏梯山，三世不知所在。<span lang="EN-US"><br>
		</span></span><span style="font-family: 新細明體; color: maroon">牧豕商丘，鑄冶陶安。</span><span lang="EN-US" style="font-family: New MingLiu; color: maroon"><br>
		</span><span style="font-family: 標楷體; color: maroon">
		　商丘子胥者，高邑人，好牧豕、吹竿，服朮莒蒲，飲水，不飢不老。人世世見之。三百年，不知所之。陶安公者，六安鑄冶師也。一旦火散，上紫色衝天，須突朱雀止冶上，曰：安公與天通。七月七日，迎汝以赤龍。至期，赤龍到，大雨，安騎之而昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">黃真武陵，劉阮桃源。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">傳云：漁人黃道真，武陵人，棹漁舟，忽入桃源洞，遇仙。劉晨、阮肇，刻縣人也，探藥於天姥岑，迷入桃源洞，遇諸仙，經半年卻歸，已見七代孫子。<span lang="EN-US"><br>
		</span></span><span style="font-family: 新細明體; color: maroon">初平松脂，鳳綱花卉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：皇初平，丹谿人也。年十五，家遣牧羊，遇道士將入金華山四十年。其兄初起尋之，相遇，問羊，云在束山。往看，盡是白石。初平叱之，悉化為羊。兄弟二人共服松脂扶苓，至萬日，坐在立亡，同昇天。初平改姓赤氏，號松子。初起號赤須子。今姿州赤松觀是其地也。鳳網者，元陽人也。常探百草花，水漬泥封，埋之百日，丸之。死者以一丸內口中，立活。綱服藥，不老仙去。<span lang="EN-US"><br>
		</span></span><span style="font-family: 新細明體; color: maroon">呂恭遇仙，沈建寄婢。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">呂恭字文敬，少好服食，於太行山探藥，忽見三仙人，曰：子好長生乎？吾一人姓呂字文起，公與吾同姓，合得長生。乃隨仙去，經二日，遂授祕方一首，日；·汝隨吾二日，已二百年也。乃還鄉，已見十餘代孫。呂習者，作道士，涕泣拜迎，遂傳其方。其家世世無有老死者，皆得仙去。沈建者，丹陽人，得導引服食之衍。凡有病者，見之即愈。嘗遠行，寄二婢、三奴、一驢、十羊，各與藥一丸，經三年，並不飲食。建既還，乃各與一丸藥喫，飲食如故。建乃舉身飛行，或去，或還。三百年後不知所在。<span lang="EN-US"><br>
		</span></span><span style="font-family: 新細明體; color: maroon">華生易皮，樂長童子。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：華子期者，師角里先生，得靈寶隱方，合而服之，日行五百里，力舉千斤。每一歲十度易皮。後乃仙去。樂子長者，齊人也，通霍林仙人授巨勝赤松散方，日蛇服成龍，人服成童子。長服之，年百八十歲，色如少女。妻子九人皆服之，老者少壯，少者不老。登勞盛山仙去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">叔卿不臣，伯陽示死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：中山衛叔卿服雲母得仙。漢武帝閑居殿上，忽見一人乘雲常白鹿，集於殿前。帝驚問為誰。答曰：我中山衛叔卿也。帝曰：子非我臣乎？叔卿不對，忽失所在也。帝甚悔很。魏伯陽，吳人也。入山作神丹，將三弟子、一白犬。丹成，飼犬，犬死。乃自服，又死。一弟子姓虞，服之亦死。二弟子棄之而出。伯陽乃起，將服丹弟子并白犬而去。逢樵人，乃作書寄鄉里并二弟子。伯陽作《參同契》、《五相類》凡二卷，盡神丹之旨也。<span lang="EN-US"><br>
		</span></span><span style="font-family: 新細明體; color: maroon">方朔歲星，傅說箕尾。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《登真屨訣》公：東方朔字曼倩，仕漢武，服初神丸。至宣帝時，棄官，於會稽賣藥。後昇為歲星。又《莊子》云：傳說得道以相武丁，奄有天下，乘東維，騎箕尾，而比於列星。<span lang="EN-US"><br>
		</span></span><span style="font-family: 新細明體; color: maroon">沈羲三車，安世二士。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：昊郡沈羲學道於蜀，但能消災除病，救濟百姓，功德感天。因與妻共載，路逢白鹿車、青龍車、白虎車，騎從皆朱衣，執矛仗劍，告羲曰：君有功於民，黃老今遣仙官下迎。有三仙人，以白玉版、青玉界、丹玉字授羲，遂載昇天。陳安世為灌叔本客，每行見鳥獸，皆下道避之，未嘗殺物。年十三，叔本好道，忽有二仙人化為書生詣叔本。叔本不悟，待之不至，乃謂安世曰：汝好道可教。乃與藥二丸服之，不復飲食。叔本乃反師之。安世臨昇天，乃傳其道叔本，亦仙而去。<span lang="EN-US"><br>
		</span></span><span style="font-family: 新細明體; color: maroon">八百歷代，李阿丐市。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　</span><span style="font-family: 標楷體; color: maroon">《神仙傳》：李八百，骨人，莫知其名，時人計其數已八百歲，故呼之。進行不定。知唐公房可教，乃託瘡痍試之。百藥不可，云須人舐之。房乃令二婢詆之，不可。房乃自為舐之，不可。又令妻舐之。云：須得美酒三斛浴之。浴訖，體如凝．脂。遂令公房并妻、三婢並入酒中浴之，並顏如童子。乃以丹經授公房，房合服仙去。李阿者，蜀人世世見之，不老，常乞食於市。有古強者，常隨之。強時年十八，見阿如五十許人。至強年八十餘，阿亦如故。忽告人曰：崑崙召吾，當去。遂不復還也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">仙苑編珠卷上竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">＃１『面』應作『而』。</span></p>
		<p style="margin:0cm;margin-bottom:.0001pt">
		　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
