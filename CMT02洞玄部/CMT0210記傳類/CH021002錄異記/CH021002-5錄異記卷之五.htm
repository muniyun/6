<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">
<link rel="File-List" href="CH021002-5錄異記卷之五.files/filelist.xml">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部記傳類</font></span><font size="3" color="#008080">(CH0210)</font></td>
      </tr>
		<tr>
        <td width="95%" align="left" height="100%">
        <p style="margin:0cm;margin-bottom:.0001pt" align="center"><b>
		<span style="font-size:24.0pt;font-family:
新細明體;color:maroon">錄異記</span></b></p>
		<p style="margin:0cm;margin-bottom:.0001pt">
		<span style="font-family:新細明體;
color:maroon">經名：錄異記。唐末五代杜光庭編撰。八卷。底本出處：《正統道藏》洞玄部傳記類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b>
		<span style="font-size: 18.0pt; line-height: 150%; font-family: 新細明體; color: maroon">
		錄異記卷之五</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<span style="font-size: 8.0pt; line-height: 150%; font-family: 標楷體; color: maroon">
		光祿大夫尚書戶部侍郎廣成先生上柱國蔡國公臣杜光庭纂</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">龍</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　海龍王宅，在蘇州東，入海五六日程，小島之前，闊百餘里，四面海水牯濁。此水清無風而浪高數丈，舟船不敢輒近。每大潮水，漫沒其上，不見此浪，船則得過。夜中遠望，見此水上紅光如日，方百餘里，上與天連。船人相傳，龍王宮在其下矣。<span lang="EN-US"><br>
		</span>
		　　柳子華，唐朝為成都令。一旦，方午，有車騎犢車，前後女騎導從，徑入廳事。使一介告柳云：龍女且來矣。俄而下車，左右扶衛升階，與子華相見。云：宿命與君子為匹偶。因止，命酒樂，極懼成禮而去。自是往復為常，遠近咸知之。子華罷秩，不知所之。俗云：入龍官，得水仙矣。柳孫君慶，乾符中，為節度，押衙青城鎮。遏使頗好善，常以藥石救貧民之疾，每自躬親，撫視健卒民庶孳孳焉。勤恪奉公，推誠及物，為時人所重。有一珠，大如毬子，云是其祖所留，數世傳寶矣。照物形狀，毛髮形色，一一備足，但皆倒立耳。是時晉源賊帥韓珠，攻陷青城，及諸草市。柳為都鎮，領所部將士，救陶埧鎮，為賊所圍。健卒三十輩，與柳戰數百人。兵力不均，將陷敵，猶有步卒十餘人，擁柳突圍，不果，為賊所害。遠近知者，莫不痛惜。<span lang="EN-US"><br>
		</span>
		　　荊州當陽縣，倚山為癬，內有劉文龍井，極深。井中有龍窠，傍入不知幾許。欲晴霽及將雨，往往有雲氣自井而出。光化中，有道士，稱自商山來，入井中取龍窠及草藥而去。其後有令黃馴者，到任之後，常擊馬於井傍，滓穢流漬，盡入于井中。或有譏之者，飾辭以對，歲餘，馴及馬皆瞽。<span lang="EN-US"><br>
		</span>
		　　蜀庚午歲，金州刺史王宗朗奏：洵陽縣洵水畔，有青煙廟。數日，廟上煙雲昏晦，晝夜奏樂。忽一旦，水波騰躍，有群龍出於水上，行入漢江。大者數丈，小者丈餘。或黃、或黑、或赤、或白、或青、有如牛馬驢羊之形，大小五十，壘壘相次，行入漢江。卻回廟所，往復數里，或隱或見，三日乃止。癸酉年，犀浦界田中，有小龍一，青黑色，剖為兩片。旬日臭敗，尋亦失去。摩訶池，大廳西面，亦有龍井。甚靈，人不可犯。<span lang="EN-US"><br>
		</span>　　成都書臺坊武侯宅南乘煙觀內古井中，有魚長六七寸，往往游於井上，水必騰涌。相傳，井有龍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">異虎</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　劍州永歸葭萌劍門益昌界嘉陵江側，有婦人，年五十已。來自稱十八姨，往往來民家，不飲不食。每教諭於人，但作好事，莫違負神理，居家和順，孝行為上。若為惡事者，我常令貓兒三五箇，巡檢汝。來語畢，遂去。或奄忽不見。每歲約三五度，有人遇之。民聞，知其是虎所化也，皆敬而懼之。<span lang="EN-US"><br>
		</span>
		　　吉陽治，在涪州南，沂黔江三十里，得之。有像設，古碑猶在，物業甚多，人莫敢犯。涪州裨將蘭庭雍妹，因過化中，盜取常住物，因即迷路，數日之內，身變為虎。其前足之上，銀纏金釧，宛然猶存。每見鄉人，隔樹與語，云：我盜化中之物，變身如此，求見其母，託人為言之。母畏之，不敢往，虎來往郭外，經年漸去。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">異龜</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　明皇帝，嘗有方士獻一小龜，徑寸而金色可愛。云：此龜神明而不食，可置之枕笥之中，辟巨蛇之毒。上常貯巾箱中，忽有小黃門，恩渥方深而為骨肉所累，將竄南徽，不欲屈法免之，密授此龜。敕之曰：南荒多巨蟒，常以龜置於側，可以無苦闔者。拜受而懷之。洎達象郡之屬邑，里市綰舍，悄然無一人。投宿于旅館，飲膳芻，豢燈燭，供具一無所闕。是夜，月明如晝，而有風雨之聲。其勢漸近，因出此龜，置於階上。良久，神龜伸頸吐氣，其大如艇直上，高三四尺，徐徐散去。已而龜遊息如常，向之風雨聲亦已絕矣。及明，驛吏稍稍而至，羅拜庭下，曰：昨知天使將至，合備迎奉，適綠行旅，誤殺一蛇。眾知報冤，蛇必此夕為害。側近居人，皆出三五十里外，避其毒氣。某等不敢遠去，止在近山巖穴之中，伏而待旦。今則天使無恙，乃神明所祐，非人力所及也。久之，行人漸至云：當道有巨蛇十數，皆已糜爛。自此無復報冤之物，人莫測其由。逾年，黃門應召歸長安，復以金龜進上，泣而謝曰：不獨臣性命，賴此生全。南方之人，永祛毒類，所全人命，不知紀極，實聖德所及，神龜之力也。<span lang="EN-US"><br>
		</span>　　武成三年庚午六月五日癸亥，廣漢太守孟彥暉奏西湖有金龜徑寸，遊於荷葉之上。畫圖以聞</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">圖以聞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　有賈客，維舟汴河上，獲一巨龜，於&#31432;火中煨之。是夕，偶忘出之。明日取視，皮殼已憔矣。拂試去灰，置於食床上，欲以助餐。良久，伸頸動足，徐行床上，其生如常，眾共異之。投於水中。游泳而去。宣州下流採石山之西岸，有西梁山焉，與東梁隔水相對。西梁居民捕龜為業，生解其板，以為灼卜之貨。既解其甲，與肉俱棄水中，猶能運動。或云其板復生，歲歲取之，日供貨，不知紀極。而此山出龜，未嘗竭盡。天下所卜之龜，皆出於此，莫知其所以然也。唐高祖武德三年，老君見於羊角山，秦王令吉善行入奏。善行告老君云：入京甚難，無物為驗。老君曰：汝到京日，有獻石似龜者，可為驗矣。既至朝門，果有邵州獻石似龜，下有六字文曰：天下安，千萬日。<span lang="EN-US"><br>
		</span>
		　　武德末，太宗平內難。苑中池內有白龜，游於荷葉之上。太宗取之，化為白石，瑩潔如玉。登極之後，降制曰：皇天眷祐，錫以寶龜。蜀丁卯年，會昌廟城壕岸側穴中，龜生四龜，各三二寸，背上有金書王字、大吉字。<span lang="EN-US"><br>
		</span>
		　　蜀皇帝乾德元年己卯七月十五日庚辰，降誕廣聖節，棚口鎮將王彥徽，於羅真人宮內，得白龜以進。長沙縣，束晉太始元年，有神龜，皎然白色，其形長四五尺，出其水中，巡行岸上，因名龜塘。下有良由百餘頃。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">異黿</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　黿，其狀如鼇，腹下赤者為黿，白者為鼇，俗云：黿之身，有十二屬肉，漁人捕得之，懼其所害，必加鉤<span lang="EN-US"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1025" type="#_x0000_t75" style='width:14.25pt;
 height:16.5pt'>
 <v:imagedata src="CH021002-5錄異記卷之五.files/image001.png" o:title=""/>
</v:shape><![endif]--><![if !vml]><img border=0 width=19 height=22
src="CH021002-5錄異記卷之五.files/image002.jpg" v:shapes="_x0000_s1025"><![endif]></span>利器制之，然以長柯巨斧，鈲而碎之，雖支分臠解，隨其巨細，未投湯鑊者，皆能跳走。鼇與黿，雖至大者，如蚊蚋噆之，一夕乃死。<span lang="EN-US"><br>
		</span>
		　　民有於蜀江之上獲巨鼇者，大於常，長尺餘，其裙朱色。鍋中煮之，經宿遊戲自若。又加火，一日水個，而鼇不死。舉家驚懼，以為龍數也，乃投於江中，浮泛而去，不復見矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">　　<b>異蛇</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　劍利間有蛇，長三尺，其大如甕，小者亦如柱焉。兔頭蛇身，項下白色。欲害人也。出自山上，輪轉而下，以噬行旅，必穴其腋而飲血焉。其名曰&#22338;鼻，每於穴中藏，微出其鼻而嗚，聲若牛呴，聞數里地，為之震業焉，民有冬燒田者，或燒殺之，但多脂耳。<span lang="EN-US"><br>
		</span>
		　　乾符中，神仙驛有巨蛇，黑色，高三十餘丈。諸小蛇，如椽如柱，如十石五石，甕者數百頭，隨之自東向西，群隊行旅。自辰時已前見之，至酉時方盡，不知其長幾里也。將盡，有一小兒執紅旗，立於蛇尾之上，跳躍鼓舞而過。是歲，山南節度使陽守亮敗。<span lang="EN-US"><br>
		</span>
		　　南海中有山，高數十里，周回百里。每年夏月，有巨蛇，繳山三四匝，飲海水，如此為常。一旦飲海水之次，有大蛇自海中來吞此魚，天地晦暝，久之不復見。<span lang="EN-US"><br>
		</span>　　雞冠蛇，頭如雄雞，有冠，身長尺餘，圍可數寸，中人必死，會稽山下有之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　爆身蛇，長一二尺，形如灰色。聞人行聲，林中飛出，狀若枯枝，橫來擊人，中者皆死。<span lang="EN-US"><br>
		</span>　　黃頷蛇，長一二尺，色如黃金，居石縫中，欲雨之時，作牛吼聲，中人亦死，四明山有之。<span lang="EN-US"><br>
		</span>
		　　郫縣有民，於南郭渠邊得一小蛇，長尺餘，剖剔五藏，盤而串置於煙火之上，焙之。數日，民家孩子數歲，忽遍身腫赤，皮膚炮破，呻吟痛楚異常。因自語日：汝家無狀殺我，剖剔腸胃，置於火上，且令汝兒知此痛苦，民家聞之，驚異，取蛇拔去刻竹，以水灑之，焚香祈謝，送於舊所。良久，蜿蜓而去，民家兒亦平愈焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon">異魚</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　南海中有山高數千尺。兩山相去十餘里，有巨魚相鬥，髻鬣挂山半，山為之摧折。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　郫縣侯生者，於漚麻池側得蟬魚，大可尺圍。烹而食之，髮白復黑，齒落復生，自此輕健。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">
		　　天復初，馮行襲侍中節制金州洵陽縣。永南鄉百姓梧君懷，於漢江勒漠潭，採得魚，長數尺，身上有字，云：三度過海，兩度上漢，行至勒漠，命屬梧君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　前進士崔道紀及第後，遊江淮間，遇酒醉甚，臥于客館中。其僕使井中汲水，有一魚隨桶而上，僕者得之，以告道紀。道紀喜曰：魚羹甚能醒酒，可速烹之。既食，良久，有黃衣使者，自天而下，立於庭中，連呼道紀，使人執捉。宣敕曰：崔道紀，下土小民，敢殺龍子，官合至宰相，壽合至七十，並宜削除。言訖，昇天而去。是夜，道紀暴卒，時年三十五。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　鱨魚狀如體，其文赤班，長者尺餘，豫章界有之，多居污泥池中。或至數百，能為</span><span style="font-family: 新細明體; color: maroon; background: lime"></span><span style="font-family: 標楷體; color: maroon">子故反</span><span style="font-family: 新細明體; color: maroon">鬼幻惑妖怪，亦能魅人。其汙池側近所有田地，人不敢犯。或告而奠之，厚其租直，田即部豐。但匿己姓名，佃之三年，而後捨去，必免其害。其或為人患者，能捩人面目，反人手足，祈謝之而後免。亦能夜間行於陸地，所經之處，有泥蹤跡，所到之處，聞嗾嗾之聲。北帝二十五部大將軍，有破泉魁符書。於磚石之上，投其池中，或書板刺釘於池畔，而必因風雨雷霆，以往他所，善此術者，方可行之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　鯸&#39847;魚，文班如虎，俗云煮之不熟，食者必死，相傳以為常矣。饒州有昊生者，家甚豐足，妻家亦富。夫婦和睦，曾無虧間。一旦，昊生醉歸，投身床上，妻為整衣解屨，扶昇其足。醉者運動，誤中妻之心胸，其妻蹶然而死。醉者不知也，遽為妻族所陵，云歐擊致斃，獄訟經年，州郡不能理，以事上聞，摯擊狸牢，以俟正命。昊生親族，懼敕命到，必有明刑，為舉族之辱。因餉獄生，繪維胰魚以啗之，冀其獄中自斃。昊生食之，無苦，如此數四，竟不能害，益加充悅。俄而會赦獲免，還家之後，胤嗣繁盛，年泊八十，竟以壽終。且烹之不熟，尚能殺人，生啗數四，不能為害，此其命歟。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 新細明體; color: maroon">錄異記卷之五竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
