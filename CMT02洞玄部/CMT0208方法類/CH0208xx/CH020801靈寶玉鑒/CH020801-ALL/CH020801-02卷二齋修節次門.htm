<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../../godking.htm">
    <img src="../../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部</font></span><font size="5" color="#800000"><span style="font-family: 新細明體">方法類</span></font><font size="3" color="#008080">(CH0208)</font></td>
      </tr>
		<tr>
        <td width="95%" align="left" height="100%">
        <p align="center" style="line-height: 150%; margin-top: 0; margin-bottom: 0">
		<b><span style="font-size:18.0pt;
font-family:新細明體;color:maroon">靈寶玉鑑</span></b></p>
		<p style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: maroon">
		經名：靈寶玉鑑。撰人不詳。約出於元明間。四十三卷。另有目錄一卷。底本出處：《正統道藏》洞玄部方法類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		靈寶玉鑑卷之二</span></b></p>
		<p style="text-indent: 28.05pt; line-height: 150%; margin-top: 0; margin-bottom: 0" align="center">
		<b><span style="font-size: 14.0pt; font-family: 新細明體; color: maroon">
		齋修節次門</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　夫道妙淵微，無文不度，既明師旨，道不虛行。況靈寶祖&#28801;，統應萬天，普資君品，古今弘化，生死依憑，其於垂教度世之科，則有條緒。必先致詞于高功法靖，投命主行。蒙師允從，剋日修建。宜先飛奏三天，告盟十極，次第請立章奏符線等局，及內外與盟之士，齋戒沐浴，嚴潔衣冠，秉志同誠，整儀備物。一月以前，預奏天省，關告攸司，點檢奏章，作用符籙。此後輪集道眾，接濟幽冥，設像敷壇，誦經禮懺。或十迴經法，或九轉生神，正發奏申，啟聞穹昊，隨其功力，次第舉行。大凡修建善緣，實由主職，務要正心誠意，通玄究微，外著威儀，內明性道。庶得人天仰賴，幽顯膽依，有感必通，無遠弗屆。若夫道法精微之妙，豈易量哉。原自溟涬大梵，寥廓無光，一&#28801;肇分，玄黃有象，故天輪地輿以象之。二儀定位，三景開明，日月星辰，運行天紀，故分燈列炬以次之。五行列布，萬範開張、陽降陰升，合和有道，故鳴金振玉以次之。將迎輦輅，用潔氛葩，風伯清塵，雨師掃灑、故&#21189;水禁壇以次之。四&#28801;清朗，萬天圓明，感格神祇，通達誠悃，故啟聖祝白以次之。輔翼壇陛，各有攸司，是用慰安，庶便召役。故建立諸司以次之。十類孤魂，九泉滯爽，設其方域，奠厥攸居，故寒林茭郭以次之。神龍驛吏，可達重泉，玉簡金符，必資驛傳，故祭祝龍吏以次之。恢弘道德，開化人天，主善為師，惟德是輔，故建幕啟玄以次之。修齋行道，謁帝朝真，陟降有嚴，進止無怠，故設官分職以次之。各恭乃事，毋曠厥官，約誓三官，結盟五帝，故列職結盟以次之。防非止惡，閑邪存誠，不愆不忘，是彝是訓，故演道十戒以次之。威儀抑抑，為德之隅，動用周旋，勉其毋忽，故科禁罰簡以次之。將行宿啟，靡不有初，啟告師真，導達忱敬，故啟奏師幕以次之。捲簾趨陛，禮聖朝元，禮具君臣，敬存內外，故捲簾化境以次之。三壇同墠，萬神所崇，環拱虛皇，總朝上帝，故建壇宿啟以次之。飛神謁帝，達悃通誠，請氣降光，拔亡赦罪，故進拜章表以次之。一真凝篆，梵&#28801;成文，普告十方，開光長夜，故頒告符簡以次之。羅酆岱嶽，拘制死魂，陰府冥關，實由主者，故進供冥官以次之。元始祖&#28801;靈寶妙光，化度幽冥，停囚罷對，故然燈破獄以次之。以&#28801;合&#28801;，以神會神，洞煥一真，普攝諸有，故追攝魂魄以次之。魂兮來格，宿念猶存，滌垢盪形，全神復相，故列幙敷化以次之。三光妙&#28801;，五香蘭湯，灌溉形神，宣明妙本，故沐浴&#27972;穢以次之。未忘有相，宜服真衣，禮貌端莊，躬朝三境，故更衣朝&#21445;以次之。五&#21416;妙饌，八味珍羞，變化無方，充足有念，故&#21610;食獻供以次之。聞經聽法，滯魄沉魂，悟道登真，濟度，故施食接濟以次之。建齋云始循序而行，翌日朝修，厥有常典。夫朝修者一日有三，從三至九，九詞九表，九懺九符。外則合其威儀，內則盡夫誠敬。修齋進膳，說戒傳符，證果登真，斬尸度戶，天神納庫，大洞回靈，眾誦玉章，高功內用。次立水池火沼，上合日精月華，監真度生，制魔保舉，生成之鍊，合九既濟之&#21610;。惟三蛻質，生仙更生，再造孕聖胎於虛谷，升陽&#28801;於玄關。受道披黃，超凡入聖，然後解壇散席，進簡投龍，謝玄送師，還官納職。酬恩設醮，贖命放生。是宜酌古準今，通前繼後，由內達外，推己濟人。倘或缺違，尚資茸補。凡我同志，可不勉哉。　　</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">大齋資次</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">齋官先致詞，投禮高功法師壇下。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		高功備詞，飛奏三天門下省，請立章奏局，符線局，普度局，再飛奏三天門下，敷奏金闕帝師，頒下合屬知會。第三飛奏三天門下，定拜章日期，停風止雨。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次發預奏文檄一宗，繳發甲帳，揚立四境神旛。立神虎堂，里域司，接濟孤魂。啟發奏狀一宗，揚立告盟旛，回黃旛遷神旛。或禮朝天懺，九幽懺。誦念十迴度人，九轉生神。關祝開通五路神燈。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">建茭郭資次</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">道眾雲集建茭郭所，知磬舉尋聲救苦天尊。</span><span style="font-size: 9.0pt; font-family: 新細明體; color: maroon">眾和四聲</span><span style="font-family: 新細明體; color: maroon">表白吟水偈，次吟香偈。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		祝白啟聖，再吟開光偈。知磬舉玉寶皇上天尊。高功眾官至東門。表白宣白文，吟偈。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次至南門，知磬舉玄真萬福天尊。表白宣白文，次吟偈。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次至西門，知磬舉太妙至極天尊。表白宣白文，次吟偈。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次至北門，知磬舉玄上玉晨天尊。表白宣白文，次吟偈。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次至中央，知磬舉超凌仙界天尊。表白總白文，高功持&#21610;</span><span style="font-size: 9.0pt; font-family: 新細明體; color: maroon">眾和</span><span style="font-family: 新細明體; color: maroon">上生天堂。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		道眾旋遶，誦《救苦經》。華夏引至道場所，揚立青玄寶蓋，回耀旛。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">開啟分燈制器立壇祝龍吏</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		道眾雲集師堂。掌禮引齋官上香，三拜歸位。侍爐引班至壇前。侍爐引班左旋天輪燈壇匝遶。知磬舉度人無量天尊。</span><span style="font-size: 9.0pt; font-family: 新細明體; color: maroon">和一聲</span><span style="font-family: 新細明體; color: maroon">高功舉宣偈曰：元始洞玄，靈寶本章，開演至教，十迴度人。</span><span style="font-size: 9.0pt; font-family: 新細明體; color: maroon">每句一和</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次懸下三十二天旛蓋黃旛一首。知磬舉隨方救苦天尊。</span><span style="font-size: 9.0pt; font-family: 新細明體; color: maroon">和一聲</span><span style="font-family: 新細明體; color: maroon">高功舉宣偈曰：太上道君，敕付崑崙。神符一下，拔度死魂。</span><span style="font-size: 9.0pt; font-family: 新細明體; color: maroon">每一句一和</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次懸下二十四獄旛蓋中紅旛一首。高功至地戶立，變神，步罡，灑水。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次召四靈君及本法官將。表白宣借地牒，高功誓將，噀水下令。掌禮引齋官至東方上香。高功詣東方下本方，借地符並壇令。知磬舉志心皈依信禮，</span><span style="font-size: 9.0pt; font-family: 新細明體; color: maroon">和</span><span style="font-family: 新細明體; color: maroon">東方九&#28801;天君。表白宣東方借地符。高功宣東方壇令。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次詣南、西北中。並同東方高功上洞案香，歸位。各官皆歸位。知磬舉三光朗照天尊。高功致詞，拜請光表。侍燈宣分燈科。道眾宣明燈煩。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次點燈。侍經宣制鍾磬科。</span><span style="font-size: 9.0pt; font-family: 新細明體; color: maroon">召將如式</span><span style="font-family: 新細明體; color: maroon">知磬舉玉清蕩穢天尊。</span><span style="font-size: 9.0pt; font-family: 新細明體; color: maroon">和一聲</span><span style="font-family: 新細明體; color: maroon">掌禮引齋官上香。高功跪奏，拜解穢表詞懺宣表。高功遣伏如法。舉焚表頌。都講變神，步罡，召將。表白宣解穢牒。都講敕水淨壇結界。</span><span style="font-size: 9.0pt; font-family: 新細明體; color: maroon">如後用立壇儀，此處不必禁壇。若不立壇，高功就此行禁壇法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		知磬舉啟堂頌。高功上洞案香。掌禮引齋官上香三拜。知磬舉按人各恭敬。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次知磬舉皈依三寶煩。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次舉道場眾等，執簡當心，開啟如法。表白祝香開啟，宣白齋意。掌禮引齋官上香三拜。至此如建虛皇壇節次，見立壇科。知磬舉唱道。侍爐引班華夏，遺廓燒香。都講舉各禮師，入科如式。即立虛皇壇，儀請三寶。高功召將步斗禁壇。上各門膀額，依科行事。如不立虛皇壇，止於祝白開啟後。侍爐引班出。建監壇，外六幕。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次懸九天寶蓋。揚立建壇旛。</span><span style="font-size: 9.0pt; font-family: 新細明體; color: maroon">或於此祝龍吏，亦可。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次侍爐引班回道場所。知磬舉小出堂頌，舉向來回向，引至師堂。掌禮引齋官三拜。知磬白開啟事畢，眾官復位。次起圓揖。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">發神虎玉札</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		道眾雲集神虎壇。高功灑&#27972;。變神。步神虎罡。關召神虎諸將。表白念玉札三獻文。宣玉札告文關牒。高功噀水步斗，遣玉札官將。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次以新扇扇玉札數扇，灰隨扇飛揚，見北斗靈光，洞照十方三界。高功存用，誦經。向來回向。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">建壇資次</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">道眾雲集師堂。掌禮引齋官上香三拜。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次高功詣師前上香，復位。知磬舉按人各恭敬。表白出斑上香，至高功前，展拜就跪，</span><span style="font-size: 9.0pt; font-family: 新細明體; color: maroon">侍職亦可</span><span style="font-family: 新細明體; color: maroon">代齋官致詞。</span><span style="font-size: 9.0pt; font-family: 新細明體; color: maroon">或疏</span><span style="font-family: 新細明體; color: maroon">請師升壇。高功答允，表白致詞謝允。次壇歸位。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">知磬舉修齋請真師。次舉雲輿頌。知磬舉香林說法天尊</span><span style="font-size: 9.0pt; font-family: 新細明體; color: maroon">四聲</span><span style="font-family: 新細明體; color: maroon">。高功拈香圓揖。高功次指座法語升座。祝香，演道</span><span style="font-size: 9.0pt; font-family: 新細明體; color: maroon">眾坐聽</span><span style="font-family: 新細明體; color: maroon">，&#21465;謝。下座。知磬舉玉清蕩穢天尊</span><span style="font-size: 9.0pt; font-family: 新細明體; color: maroon">和一聲</span><span style="font-family: 新細明體; color: maroon">。都講舉蕩穢&#21610;。知磬舉金真演教天尊。</span><span style="font-size: 9.0pt; font-family: 新細明體; color: maroon">和四聲</span><span style="font-family: 新細明體; color: maroon">侍爐引班，詣二師幕前序立。知聲舉按人各恭信。高功跪奏請二師。知磬舉修齋頌，雲輿頌。次請二師頌。高功再致詞啟玄。表白宣表。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次詣五老幕，三官幕，靈寶三師幕，正一三師幕，監齋幕，各幕。知磬舉修齋頌。次舉雲輿頌，請頌。表白宣表。知磬舉總焚表頌。侍爐引班，至二師幕前序立。高功致詞補職。表白宣補職科，列職拜跪。直壇分職簡，列職各受簡，三拜歸班序立。詣三官幕，表白宣結盟狀。次歸二師幕序立。都講舉眾官，各各首體投地，默禮十方，方各一拜，從北為始，禮足周回十方，虔誠受戒。次高功正面鳴尺。說十戒科。知磬舉智慧頌。高功說戒畢。奉戒頌。都講唱，眾官平坐，宣禁威儀科。高功宣科禁罰簡，監齋致詞，掌禮請齋官上香。高功建壇啟奏，知磬舉唱道，侍爐舉華夏贊。次引班燒外廓香至簾前。高功齋官上簾前香，三拜。跪奏拜通真表。次表白宣表，高功致詞，告化境符。詞懺宣符，高功祝符&#21610;。次白捲簾文，知磬舉稽首虛皇法事，直壇捲簾，高功齋官三拜。知磬舉金容玉相天尊。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		次至三清前。高功上三境香，知磬舉信禮三清號，侍爐知磬引高功向前。次都講依次入都門，至地戶入，高功入戶&#21610;，並依次第升壇，至立定班序。次上十方香，知磬舉信禮高上九&#28801;天</span><span style="font-size: 9.0pt; font-family: 新細明體; color: maroon">和</span><span style="font-family: 新細明體; color: maroon">，東方太上靈寶天尊。次舉東南，南方，西南，西方，西北，北方，東北，上方，下方。知磬次舉燒香頌。高功至洞案，三上香，三祝&#21610;，存用歸壇，跪爐祝&#21610;，焚符。都講舉各禮師，高功宣衛靈&#21610;。都講唱，鳴法鼓二十四通。高功發爐，都講舉高功檢閱吏兵，出官如法。高功出官。都講舉各稱法位。高功入建壇科。知磬知爐交舉，志心皈命十方天尊號。</span><span style="font-size: 9.0pt; font-family: 新細明體; color: maroon">日間自東始，夜則自北始。</span><span style="font-family: 新細明體; color: maroon">知磬次舉禮足，各虔誠悔懺。都講攝十方天尊坐懺。次知磬舉步虛，三啟，三禮。知磬舉真文安鎮天尊，高功跪奏請真文。掌禮引齋官詣東方，上香跪拜。侍爐引高功詣東方。知磬隨行，舉東方九&#28801;天君。</span><span style="font-size: 9.0pt; font-family: 新細明體; color: maroon">和一聲</span><span style="font-family: 新細明體; color: maroon">知磬次舉東方真文，請師安鎮。高功宣東方安鎮真文&#21610;。次詣南方，西方，北方，中央。並同前。次舉金龍安鎮。</span><span style="font-size: 9.0pt; font-family: 新細明體; color: maroon">四聲，或於此拜章。</span><span style="font-family: 新細明體; color: maroon">都講舉再稱法位。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		高功再入科。詞懺宣詞。高功拜伏。焚詞。知磬焚詞頌。高功伏詞起，再入科代謝。知磬知鍾，交擊金玉。知磬舉玉符赦罪天尊。掌禮引齋官上香。高功奏請符告，行救苦符，九龍符，破地獄符，拔幽魂符，流光符，&#21201;赦籙。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		已上諸符，乃拔度幽冥者，必合於此。頒告九朝諸符，皆升度之義，必合在朝奏時告詞。懺跪宣前件符籙，高功宣各符祝&#21610;。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		高功次召將，宣符關。高功執水盂面外，默遣存用。知磬舉遣符&#21610;。</span><span style="font-size: 9.0pt; font-family: 新細明體; color: maroon">眾和</span><span style="font-family: 新細明體; color: maroon">掌禮請齋官面外，拜直壇，焚簡符。化龍童。知磬舉逍遙快樂天尊，回身朝內。次舉十二願。都講舉存神攝香。高功復爐。知磬舉出堂頌，旋遶下壇。侍爐引班詣二幕。高功奏謝，表白回向。都講舉監齋彈糾，監齋詣幕跪奏。知磬舉道經師寶天尊。次詣正附列幕，開啟諷經。次歸師堂。掌禮請齋官上香三拜。知磬舉皈依正道頌。次舉建壇事竟，眾官圓揖。</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<b><span style="font-family: 新細明體; color: maroon">拜章資次</span><span lang="EN-US" style="font-family: New MingLiu; color: maroon"><br>
		</span></b>
		<span style="font-size: 9.0pt; font-family: 新細明體; color: maroon">
		如不另拜，不必拘此。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		道眾雲集師堂。高功上香。掌禮引齋官上香三拜，歸位。知磬舉玉清蕩穢天尊。都講舉蕩穢&#21610;，清道灑&#27972;。知磬舉金真演教天尊。章表二人捧章案迎出。侍爐舉華夏引，班迎章同，行至祭章所。高功上香，掌禮引齋官上香三拜。次知磬舉步虛法事，法師一員，祭章三獻。知磬舉三獻法事，詞懺宣疏。次引班至壇前，高功於地戶上序立。高功灑&#27972;，變神步斗。高功仗。劍，至天門。</span><span style="font-size: 9.0pt; font-family: 新細明體; color: maroon">向東南面立</span><span style="font-family: 新細明體; color: maroon">表白隨高功至天門，宣結界&#21610;。侍職隨方，焚結界符，高功表白侍職。次第至天門地戶，人門鬼路，方噀水焚符宣&#21610;。次歸位序立，知磬舉唱道。侍爐舉華夏引，旋遶燒香。高功至洞案三上香。高功歸位。跪爐三拜。侍者取章度與。高功四方心拜存用。高功以章付侍者，歸案上。都講舉，各禮師存念如法。高功宣衛靈&#21610;。都講舉，鳴法鼓二十四通。高功發爐，都講舉，重鳴法鼓。高功出官，都講舉，具稱法位。高功稱職，啟聖入科。表白詣高功前，跪受副本，詣帝前宣章。高功捧章拜露章意，至宣章畢，作用封章。高功次捧章，就跪遣官。捧章詣爐黑章。高功念五色之&#28895;&#21610;，</span><span style="font-size: 9.0pt; font-family: 新細明體; color: maroon">一舉一和</span><span style="font-family: 新細明體; color: maroon">召將，宣關，道眾迎章出焚。高功運神，步九靈罡法，拜伏。知磬舉焚章頌，舉五帝大魔&#21610;。道眾伺立待，高功拜興以聞。次舉和寶章以聞</span><span style="font-size: 9.0pt; font-family: 新細明體; color: maroon">三聲</span><span style="font-family: 新細明體; color: maroon">。知磬舉，旋步雲罡上。高功納官。若拜章在建壇前，於此頒告虛皇十二符。若建壇在拜章之前，則拔度諸符，亦合在此頒告。知磬舉玉符赦罪天尊，高功跪奏請符，詞懺宣符。高功宣祝符&#21610;，知磬舉遣符&#21610;。次舉十二願。都講舉存神燒香。高功復爐。知磬舉出堂頌，次舉向來。表白回向侍爐引班歸師堂。知磬舉道經師寶天尊，知磬舉皈依至道。</span><span style="font-size: 9.0pt; font-family: 新細明體; color: maroon">云</span><span style="font-family: 新細明體; color: maroon">掌禮引齋官上香三拜。次舉進章事畢，眾官復位。眾官序揖。</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<b><span style="font-family: 新細明體; color: maroon">供慈尊二帝十王聖齋資次</span></b><span lang="EN-US" style="font-family: New MingLiu; color: maroon"><br>
		</span><span style="font-size: 9.0pt; font-family: 新細明體; color: maroon">
		或開啟後供。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		道眾雲集青華堂。知磬舉步虛，監齋攝行進供科，至謹當奉請。次道眾</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">各一員，分左右班，逐一位請十王。</span><span style="font-size: 9.0pt; font-family: 新細明體; color: maroon">自下而上。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		志心奉請，酆都宮泰素妙廣真君。惟願暫離冥府，來赴凡筵，鑒享齋羞。慈悲開度。</span><span style="font-size: 9.0pt; font-family: 新細明體; color: maroon">和</span><span style="font-family: 新細明體; color: maroon">風馬雲車，來臨法會。高功跪請地府。次東嶽，太乙。</span><span style="font-size: 9.0pt; font-family: 新細明體; color: maroon">依科式</span><span style="font-family: 新細明體; color: maroon">高功白云：向伸奏請，慈尊二帝，十王真君，既沐聖慈，降臨齋座，專誠上香，謹伸進供。知磬舉散花法事，道眾旋遶簇爐。知磬舉，人各恭敬。</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">志心稽首禮，太上無極大道。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">志心稽首禮，三十六部尊經。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">志心稽首禮，玄中大法師。進供如法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">表白白一切福田&#21610;，知磬舉玉音法事獻供。高功再入科，</span><span style="font-size: 9.0pt; font-family: 新細明體; color: maroon">至</span><span style="font-family: 新細明體; color: maroon">謹當信禮。知磬舉信禮。</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">志心皈依信禮，東極青玄上帝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">志心皈依信禮，東嶽天齊仁聖帝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">志心皈依信禮，酆都玄天大帝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">志心皈依信禮，冥府十王真君。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		知磬舉禮足，各虔誠歸命懺悔。高功執爐跪懺，知磬舉步虛。次三啟，三禮。表白云勤修大道法。知磬舉解坐讚。表白宣進奏文疏。高功又入科送聖。知磬舉回耕頌，聖德頌。焚燎。向來。表白回向。</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<b><span style="font-family: 新細明體; color: maroon">進供三寶諸天九天三十二天聖齋資次</span><span lang="EN-US" style="font-family: New MingLiu; color: maroon"><br>
		</span></b>
		<span style="font-size: 9.0pt; font-family: 新細明體; color: maroon">
		於鍊度日午前進供。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">道眾雲集供天所</span><span style="font-size: 9.0pt; font-family: 新細明體; color: maroon">或就道場</span><span style="font-family: 新細明體; color: maroon">都講攝行進供科儀。知磬舉步虛，高功白水文，知磬舉水愒。次白香文。次舉香愒。高功具位啟聖，白供天科。高功捧爐，跪請三寶。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">志心奏請，清微天寶天君，惟願</span><span style="font-size: 9.0pt; font-family: 新細明體; color: maroon">照後云云</span><span style="font-family: 新細明體; color: maroon">道眾，</span><span style="font-size: 9.0pt; font-family: 新細明體; color: maroon">和</span><span style="font-family: 新細明體; color: maroon">志心稽首禮，&#26080;上正真三寶。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">志心奏請，禹餘靈寶天君。惟願照後云云，</span><span style="font-size: 9.0pt; font-family: 新細明體; color: maroon">和</span><span style="font-family: 新細明體; color: maroon">志心稽首禮，&#26080;上正真三寶。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">志心奏請，大赤神寶天君，惟願照</span><span style="font-size: 9.0pt; font-family: 新細明體; color: maroon">後云云，和</span><span style="font-family: 新細明體; color: maroon">志心稽首禮，&#26080;上正真三寶。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">次道眾各一員，詣左右班，逐一位請。</span><span style="font-size: 9.0pt; font-family: 新細明體; color: maroon">自下而上</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		志心奉請，九霄宮內鬱單&#26080;量天帝，惟願暫離天闕，下赴凡筵，鑒享齋羞，證明開度。</span><span style="font-size: 9.0pt; font-family: 新細明體; color: maroon">和</span><span style="font-family: 新細明體; color: maroon">風馬雲車，來臨法會。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		高功具位白文進供，知磬舉散花，旋遶獻供。次舉人各恭敬。</span></p>
		<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">志心稽首禮，太上&#26080;極大道。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">志心稽首禮，三十六部尊經。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">志心稽首禮，玄中大法師。進供如法。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">表白云一切福田&#21610;，知磬舉進供法事。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">高功入科，</span><span style="font-size: 9.0pt; font-family: 新細明體; color: maroon">至</span><span style="font-family: 新細明體; color: maroon">謹當信禮。知磬舉信禮。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">信禮&#26080;上大羅天，清微天寶天君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">信禮&#26080;上大羅天，禹餘靈寶天君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">信禮&#26080;上大羅天，大赤神寶天君。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">信禮&#26080;上大羅天，九天生神上帝。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">信禮&#26080;上大羅天，三十二天帝君。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		知磬舉禮足，各虔誠皈命懺悔。高功跪懺，知磬舉步虛。次三啟三禮。表白云勤修大道法，知磬舉解坐讚，表白宣進疏。高功再入科送聖，知磬舉回軿頌，聖德頌，焚燎。向來，表白回向。</span></p>
		<p style="text-indent: 24.0pt; line-height: 150%; margin-top: 0; margin-bottom: 0">
		<b><span style="font-family: 新細明體; color: maroon">關燈資次</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		道眾雲集二師前。知磬舉步虛，高功跪奏，請策杖。高功次執杖宣&#21610;。侍爐舉華夏，引斑&#24064;繞燈壇。知磬舉燈光普照天尊。次舉極樂三清界</span><span style="font-size: 9.0pt; font-family: 新細明體; color: maroon">眾和</span><span style="font-family: 新細明體; color: maroon">。知磬舉玉清宮元始治，</span><span style="font-size: 9.0pt; font-family: 新細明體; color: maroon">云和</span><span style="font-family: 新細明體; color: maroon">大聖元始天尊。知磬舉三境逍遙路</span><span style="font-size: 9.0pt; font-family: 新細明體; color: maroon">眾和</span><span style="font-family: 新細明體; color: maroon">。次舉上清宮道君化，</span><span style="font-size: 9.0pt; font-family: 新細明體; color: maroon">云和</span><span style="font-family: 新細明體; color: maroon">大聖靈寶天尊。知磬舉三島蓬萊路</span><span style="font-size: 10.0pt; font-family: 新細明體; color: maroon">眾和</span><span style="font-family: 新細明體; color: maroon">。次舉太清宮老君主，</span><span style="font-size: 9.0pt; font-family: 新細明體; color: maroon">云和</span><span style="font-family: 新細明體; color: maroon">大聖道德天尊。表白啟聖入料告符，高功祝符，執旛吟偈。表白舉第一天燈科，</span><span style="font-size: 9.0pt; font-family: 新細明體; color: maroon">眾誦章</span><span style="font-family: 新細明體; color: maroon">詞懺宣童子儀。詞懺念第二獄科。次吟偈。侍者捧杖，高功自第一天燈下，破第一獄至血湖獄。高功焚符灑水，存用破獄&#21610;訣如法。或血湖燈破九幽獄後，方破血湖。</span><span style="font-size: 9.0pt; font-family: 新細明體; color: maroon">並如式</span><span style="font-family: 新細明體; color: maroon">至第九段畢，高功取回光化形符，並酆都形，血湖形，焚於簡上。次以手拿灰作一團，雙手合之。高功舌拄上&#33133;，化為元始法身，默誦靈書一遍。存見天尊寶光，洞煥內外，無不光明。引祖&#28801;吹灰于燈獄圖中。道眾旋遶燈壇，誦茫茫酆都中</span><span style="font-size: 9.0pt; font-family: 新細明體; color: maroon">併諸&#21610;</span><span style="font-family: 新細明體; color: maroon">。侍爐舉華夏，迎策杖歸二師前。高功跪奏，納策杖。知磬舉向來。表白回向。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">靈寶玉鑑卷之二竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>