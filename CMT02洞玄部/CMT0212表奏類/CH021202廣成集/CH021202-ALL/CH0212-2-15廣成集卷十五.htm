<html>

<head>
<meta http-equiv="Content-Type" content="text/html; charset=big5"> 
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部表奏類</font></span><font size="3" color="#008080">(CH0212)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 22.0pt; font-family: 新細明體; color: maroon">廣成集</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：廣成集。十七卷。唐末五代杜光庭撰。底本出處：《正統道藏》洞玄部表奏類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 16.0pt; font-family: 新細明體; color: #993300">
		廣成集卷之十五</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:標楷體;
color:#993300">上都太清官內供奉應制文章大德賜紫杜光庭進</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">皇帝本命醮詞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　太上無極大道，玄元老君，五老上帝，天地水三官，天曹四司君，北斗七星君，高上玉皇玄卿大帝，嶽瀆地府，甲子眾神。伏以二氣裁形，五行構象。&#31104;大道生成之德，荷元和亭育之恩。至於命籙興衰，祿祚豐薄，立身罪福，行運吉凶。上自天司，旁資本命。主張考校，巨細無遺。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">夙荷洪休，仰承玄澤。繼天立極，應運撫時。&#24921;德教之未孚，慮賞刑之或失。循懷增懼，馭朽兢憂。惟仗神功，以康黎獻。是用冥心宣室，稽首靈壇。冀道力以&#28508;資，佇靈真而幽贊。俾五兵戢戰，百穀滋豐。中外和寧，生靈舒泰。誓傾修奉，用副玄慈。不任虔祝之至。謹詞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">　　皇太子本命醮詞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏以大道分光，天元布化。生成萬象，孕育三才。爰命真官，以司籙籍。五行休王，皆&#31104;於神功；三命興衰，悉宗於靈府。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">夙叨洪澤，備位青宮。侍膳問安，惟勵恪恭之懇；資忠弘孝，難酬君父之恩。敢於元命之辰，虔備醮祈之禮。所願祛災悔過，介福延休。增萬壽於聖躬，永安大業；降千祥於寶運，長奉昌期。仰罄丹誠，敢希玄祐。不任歸命之至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>崔隱侍郎玄象九官醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏聞，上玄垂象，則七政循環；下土推機，則九宮飛化。因其履歷，以示吉凶。由是三命五行，有災祥之應；陽奇陰偶，有善惡之徵。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">今年九宮飛旗，天符臨於中位；五星行度，火曜對於命宮。行年當地網之鄉，大運與小運衝破。因成疾厄，未獲痊平。敢緣大道慈救之門，遵太上醮祈之旨。披心靈觀，翹注虛壇。普玄象以告虔，遍靈真而悔謝。伏冀南宮六聖，開長生致福之文；北斗七元，賜輟死降祥之力。增延祿筭，消解災凶。示遐永之期，迴短促之紀。使百關舒泰，六氣均調。釋往債前冤，赦深瑕重過。九玄介福，舉族安貞。克勤修勵之心，上副尊靈之祐。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>醮閬州石壁玄元觀石文老君詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏以造化靈都，神仙奧壤。秀橫空際，翠竦江干。煙靄峰前，聖祖之宸儀迥出；松篁林內，玉童之真相旁分。非雕鐫藻繪之能，運天地自然之妙。所以潛流景既，貽福需人。常松旱潦之災，幾吋休禎之應。昆今鑾凝漢渚，路隔秦川。祈玄祖之光靈，極神孫之播越。克清萬寓，以泰草生。無俾沂水橋邊，獨掃龐勛之黨；霍山祠畔，空摧劉武之鋒。虔俟玄威，載昌鴻祚。不任祝望希恩之至。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>醮閒州天目山詞</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		伏以山鎮地心，洞開天目。含藏煙雨，報蓄風雷。崖秘仙經，泉澄神沼。觀署福唐之美，邑標奉國之名。憑此禱祈，必符禎既。今則翠輿順動，丹闕貽災。虔希幽贊之功，共啟中興之運。敷聖祖重玄之力，更炫重瞳；揚宣尼四教之宗，克明四目。無使壽春山上，猶傳助戰之威；濟順祠前，獨美迎鑾之事。克弘道化，以廣真風。不任虔誠祝望之至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>皇后修三元大醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏聞，道化裁成，神功亭育。氣分二象，垂包容覆載之私；節啟三元，定罪福賞刑之柄。所以北都泉曲，常為銓赦之期；南極文昌，每洽超升之澤。至於人倫之內，善惡吉凶。虔啟丹誠，即承鴻廕。周</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">叨榮宿福，運履昌期。備位彤官，輔寧皇極。每&#24921;&#20937;德罔答殊，休恐往世積生，疵瑕未蕩。五行三命，厄會或臨。火星將及於身宮，天符又居於生日。懼成災咎，志切懺祈。屬中元大宥之辰，是率土希恩之節。冥心靈觀，稽首醮壇。歷真府以輸誠，期迴鑒祐；遍靈曹而露懇，願釋尤違。賜周</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">以冤債和平，罪瑕除滌。災凶消解，年祿延長。疾急無侵，福祥臻萃。九玄七祖，證品仙庭。眷屬親緣，臻榮聖日。上願宗祧安鎮，聖壽遐延。紫禁青宮，匡扶大業。維城盤石，保乂洪基。群僚畢契於忠貞，萬寓咸歸於撫御。式虔丘禱，洪望玄慈。不任歸命瞻天望聖之至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>趙球司徒疾病修醮拜章詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏聞，妙應無方，道推濟物。玄慈廣運，惠普&#32675;生。開祈真悔罪之門，垂拯厄希恩之品。功成不宰，澤布無涯。敢&#32536;覆育之仁，輒罄歸依之懇。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">自惟福運，榮奉昌期。自參扈衛之班，遂陟煙霄之路。功輕任重，效寡恩深。常切兢憂，難酬寵擢。近以災殃所迫，疾瘵斯嬰。軫聖慮以慰安，降名醫而撫視。未蒙痊&#20943;，倍用兢惶。伏念</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">跡處塵寰，素昧修&#31104;。立身履行，寧免愆違。或害物傷生，曾無惻憫。或摧鋒禦敵，輕賜誅鋤。總戎乖申令之宜，為政有賞刑之失。幽夜致冤仇之訢，微躬成滯疾之危。又恐往世積生，尚縈舋咎。五行九曜，兼值災蒙。或興修有犯觸之非，或土木有侵傷之所。捫心省過，惟切懺祈。是敢拜奏寶章，崇修大醮。告虔下土，謂命諸天。伏惟大道垂慈，至真鑒祐。劫靈司而解災度厄，流神貺而祛疾延生。落死籙於陰曹，定仙名於陽簡。故傷誤殺，冤債和寧。新罪宿瑕，玄慈蕩滌。誓期勵節，永答道恩。</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>張道衡塑造北斗七星真君醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">粵自幼沖，恭聞大道。歸心斗極，屬念玄虛。每有啟祈，克蒙慈祐。感靈休而罔極，報鴻澤而無階。今考卜吉辰，以天德合直之日，於玉局北帝之殿，塑瑤樞中斗之尊。兼以輔星，列于八位。狀虹晲之彩服，寫龍鶴之神姿。列於大帝之前，儼若中天之會。輒備聞告，爰命興功。伏惟七聖降臨，眾靈昭祐。永垂響應，長介福祥。俾&#32675;心有禱祝之門，品彙得依歸之路。永虔香火，以答至真。不任稽首歸命之至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>杜元繼常侍醮火星詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體">　<span style="color:#993300">　</span></span></b><span style="font-family: 新細明體; color: #993300">伏聞，陽靈表瑞，火德承天。分日域以繼明，御離方而定位。爰因夏曆，以正歲功。由是出入絳霄，循環黃道。應期不素，謫見無私。雖懸象著明，擊諸邦國。而垂災介福，亦及纖微。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">叨荷玄休，蹈玆昌運。立身潔己，未階無過之場；元命遊年，實配五行之內。竊披術曆，方有照臨。恐構災蒙，伏增憂懼。是敢精陳禮物，虔備香燈。上祝靈華，仰希昭祐。伏冀顯消災咎，潛釋過尤。錫以福祥，賜其貞吉。永勤丹懇，上答玄慈。不任。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">王宗壽常侍丈人山醮飼</span></b></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		天地分靈，三官定死生之格；陰陽懸象，九曜垂照燭之功。北府繩違，南宮延壽。星躔嶽瀆，考校無私。凡在人寰，皆歸統御。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">自惟微薄，獲奉玄慈。而履行之間，恐乖陰驚。運心之內，未合神明。日遇災凶，復兼愆咎。或成厄會，莫遂懺祈。今年中宮則天符所臨，身位乃土星對照。大運猶居於劫殺，飛旗又寄於行年。三命五行，恐逢刑剋。列星五緯，更慮照臨。所以轗軻未寧，災危頻作。非憑至聖，無路懺祈。虔罄丹誠，克申大醮。伏惟上玄眾聖，俯降福祥。銷災咎於將來，釋過尤於既往。六曹司命，增祿筭於丹天；七紀尊神，介休禎於玄極。公私清泰，家眷安寧。即永荷眾聖，弘濟之恩。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>鮮楚臣本命九曜醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏聞，三光表瑞，九曜凝暉。配金木以司方，四時攸&#21465;；定陰陽而立象，萬彙生成。主宰幽明，統臨罪福。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">自惟凡陋，獲奉真靈。懼履行之問，易成愆咎；修持之道，未契端真。況職務所司，重輕咸擊。恐乖省慎，更結罪尤。雖夙夜在公，敢忘恪勵。而吉凶難測，倍切兢憂。兼以宿曜所臨，輒罄懺祈之懇。爰憑本命，恭啟醮筵。陳信幣以貢誠，列香燈而展禮。伏冀希夷至聖，俯鑒丹心。辰曜高尊，曲流景貺。赦罪尤於既往，解厄運於未然。冤債銷平，凶衰除蕩。更增祿筭，永賜禎祥。眷屬乂安，公私清泰。誓勤修奉，以答靈恩。不任。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>眾修甲子醮詞</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以大樸既分，元精獨運。陰陽肇化，支干承基。六十正神，統四時而司晝夜；八百符吏，行凶吉而定死生。大則天地邦家，咸遵曆象；小則災祥罪福，必擊主張。考龍胎石室之經，披鳳篆琅函之要。既明宗旨，倍切依歸。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等仰賴神功，獲逢道運。塵機久閉，俗網未祛。行藏不合於儒玄，動息必貽於過咎。又恐五行之內，或有刑妨。三命之中，因逢否塞。非憑至道，難懺深瑕。輒因六甲之辰，五元之首，同誠勵志，瀝懇祈恩。仰碧落以降真，拂玄壇而展禮。伏冀洪休允洽，昭鑒無私，咸賜吉祥，永銷災厄。青宮增祿，丹簡延生。存歿俱安，公私並泰。克勤精奉，永答靈慈。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>眾修本命醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等宿植福綠，獲逢道化。至真垂教，玄旨宣行。仰承覆祐之恩，常切兢營之懇。但慮行乖禮讓，動履愆瑕。處俗順時，率成罪目。積生今世，罕有懺祈。伏聞三天垂章醮之科，正一著修禳之格。敢因吉日，同勵丹誠。恭詣壇場，虔申祝謝。伏惟三官九府，五帝高尊，斗極真君，命辰靈將，錄其素懇，降以鴻慈。赦已往之過尤，釋將來之災厄。星曜息照臨之數，行年除妨剋之凶。年祿增延，福祥繁會。公私貞吉，族屬康寧。常期祐護之恩，永誓焚修之志。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>庚申醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">以仰披真訣，虔按玄經。庚申為修奉之辰，大帝降考讎之簡。是日三尸陰魄，標奏罪名，巨細無遺，纖微必紀。始定籍於太玄之府，終寓書於泉曲之庭。凡在修心，實切憂戒。冀因</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		令序，同懺深瑕。輒備香羞，恭申醮謝。伏惟三尊憫護大帝鑒臨；斥陰尸妄奏之文，降大道好生之澤。使</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等災銷過滅，善積福臻。九玄離寒夜之鄉，五族獲安寧之祐。所為貞吉，立願亨通。常傾修勵之心，上答正真之貺。不任。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>南斗北斗醮詞</b></span><b><span lang="EN-US" style="font-family:&quot;New MingLiu&quot;;color:#993300"><br>
		</span></b><span style="font-family: 新細明體; color: #993300">
		　　伏聞，大象既分，三靈設位。各&#31104;自然之道，俱垂不宰之功。無為則天地長存，有用則衰榮易變。吉凶悔吝，由此而成。於是南極丹篇，生名所繫。北都黑簡，死錄所歸。二宮之考校無私，萬兆之死生攸屬。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">夙資善貺，獲履昌時。沐浴皇風，&#31104;承玄化。但慮運心動念，乖越五常。累過積非，彰明二簡。五行三命，陰陽有刑剋之期；暗曜列星，遲速有照臨之數。未伸祈懺，因結災凶。敢以吉辰，虔修醮禮。虛壇夜靜，靈化晨清。玄念必通，真靈可降。伏冀丹臺六聖司命，開延永之符；玄極七真大帝，除促齡之日。憂危自泰，年祿更增。幽明同洽於殊恩，眷屬咸均於巨福。公私貞吉，老少乂康。即永荷二宮眾聖罔極之恩不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>龍興觀御容院醮土地詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏以瑤闕琳官，星房羽殿。森列三清之上，宏開八景之中。萬彙之所朝宗，&#32675;真之所遊息。於是裁模世域，垂象人寰。周穆西歸，擬層臺而結宇；漢皇南矚，遵太一以疏基。由是</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		仙觀靈墟，駢羅海嶽。風簷霞棟，煥麗煙林。為真聖之所棲，亦福祥之所萃。頃以龍興觀，肇基隋運，歷載唐年，日月既深。凋摧云久，是用鼎新營構，特懋功庸。&#20917;越歲時，深虞撓觸。爰伸醮酌，安復龍神。所期國泰民和，時康俗阜。克隆鴻祚，永錫玄休。不任虔祝之至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>中和秦中化龍池醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　粵若三氣是分，五靈惟龍。司造化之機，運降升之妙。寄神功於乾象，孕玄德於坎宮。昔我祖明皇，巡功蜀甸，果聞飛躍，寔效禎祥。爰俾濬池，用資安處。今則年光遞易，堤址荒殘。草積波痕，砂封泉脈。應靈未爽，肸饗猶傳。每垂霖雨之恩，以濟嗇夫之望。眷言故實，深用軫懷。朕寡德承圖，撫時有寇。省方巡俗，尚駐坤郊。龍其申彼霆威，震其風令。掃渠兇於北陸，清氛霧於中原。克洽理平，永臻多福。不任。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　<b>皇太子為皇帝生日醮詞</b></span><b><span lang="EN-US" style="color:#993300"><br>
		</span></b><span style="font-family: 新細明體; color: #993300">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞，玄穹廣覆，無勞仰祝之辭；碧海周涵，亦納涓添之露。敢緣斯旨，輒罄明誠。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">月日是皇帝生日，本命甲戌之辰。錫秘記於先天，豫昭露貺；涌珍符於厚地，潛契明文。卜年開萬葉之榮，推策彰百神之助。爰申大醮，虔俟鴻休。集三元萬聖之祥，永北極南山之壽。昭明丹懇，恭望玄恩。</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">不任稽首虔祈激切之至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　</span><b><span style="font-family: 新細明體; color: #993300">川主大王為鶴降醮彭女觀詞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏以道化無方，真仙有應於恍惚。希微之內，示玄黃變化之容。下盻塵寰，以度&#32675;品，考諸事跡，載彼經圖。所以丁令歸時，曾窺丹頂；蘇耽降日，亦顯霜翎。流萬古之美譚，摽當年之瑞牒。今者忽聞，靈鶴棲止雲峰，乃玄元行化之山，是彭祖升天之所。玄壇翳薈，久無焚薦之蹤；林木陰森，果致感通之事。實聖朝之上瑞，豈藩閫之所招。願祈山壽鶴年，以奉龍圖鳳曆。遐瞻煙嶠，伏切懼愉。冀憑奏醮之儀，以達歸依之懇。謹差賜紫大德上官知真兵馬使王承琛，精誠香火，上告真靈。不任歸命虔祝之至。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
標楷體;color:#993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#993300">廣成集卷之十五竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
