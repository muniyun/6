<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部表奏類</font></span><font size="3" color="#008080">(CH0212)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 22.0pt; font-family: 新細明體; color: maroon">廣成集</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：廣成集。十七卷。唐末五代杜光庭撰。底本出處：《正統道藏》洞玄部表奏類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 18.0pt; font-family: 新細明體; color: #800000">
		廣成集卷之十</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 標楷體; color: #800000">上都太清宮內供奉應制文章大德賜紫杜光庭撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #800000">李仇中丞命醮詞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">
		　　伏以二象陶融，三元生化。裁成品物，亭育群方。受命&#31104;形，上繫天府。至於壽算遐促，祿祚短長。立身有罪福之因，行運有吉凶之數。天司地簡，主宰無私。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">伏恐三命五行，或逢災咎；九星七曜，或值照臨。陰陽有刑剋之期，祿算有凶衰之會。又恐積生所犯，冤債未除；積世所行，過尤旋結。常情罔測，神道難知。非託醮祈，無由解謝。輒因本命之日，虔備香燈。仰玄象以披心，對星壇而瀝懇。敢希至聖，俯、鑒丹誠。三官落罪簡之文，五帝削災妨之籍。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">宿瑕蕩滌，積釁銷平。輟死北宮，上生南極。天曹增祿，司命延年。眷屬和寧，公私清泰。即荷眾聖之恩不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">　　<b>張道衡常侍還願醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">
		　　伏聞，垂象九天，流光萬有。帝車周運，聖力遐通。裁四海以無私，福群生而不宰。惟祈必應，有願克從。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">頃以大順二年，遭逢危厄，憂逾蹈火，危甚履冰。既難保於朝昏，敢望全於形命。元元丹懇，啟怨無門。惟注念蒼穹，冥祈玄斗。潛興大願，冀贖深災。果蒙大道鑒臨，至真通感。垂好生之澤，開罔極之恩。獲洗罪尤，盡消冤戾。仰天慈而積感，報玄造以無階。旋屬公役所拘，道途無暇。歲華累改，誠願未申。況復水陸經過，江山往復。幾逢俶擾，頻值艱危。幸脫鋒鉦，兔罹凶橫。皆承廕護，倍切兢榮。今以本命之辰，於玉局靈化，詣北斗七元之殿，當玄卿大帝之前，虔備醮壇，恭酬往願。昔所許奏，錢若干貫。請至今年八月，五度奏納取畢。伏惟斗中眾聖，玄府上司，鑒領丹誠，曲迴鴻造。使宿願周備，賜靈澤遐霑。赦過除災，延祥介福。年祿增益，危厄銷平。眷屬乂安，公私貞吉。即永荷斗極眾尊覆祐之恩。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">　　<b>周庠員外郎為母轉經設醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">
		　　伏聞三洞寶經，九天真訣，虛無凝&#28801;，混合成文。龍篆鳳章，發跡杳冥之始；瓊編玉檢，敷宣天地之先。大則制御乾坤，保鎮劫運，安寧祚曆，昭祐帝王；次則和揖五行，調平六氣，蠲邪度厄，濟物利人。遵修則災咎可銷，諷誦則禎祥可降。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">等以母行年衰厄，疾苦所嬰。憂懼但深，告祈無所。敢憑玄聖，披瀝丹心。伏願&#21201;三寶威神，命侍經寮屬，解五行刑剋，卻三命凶衰。增祿南天，延生司契。六府調理，百疾痊平。永垂覆祐之恩，克享遐長之福。謹於玉局化，轉經設醮，冥扣至真。不任。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　<b>莫庭又為張副使本命甲子醮詞</b></span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">聞，天道無親，輔玆有德。功或及物，福必無涯。當川安撫副使張琳，奉主無私，酬知盡節。初終一致，雖風雨而不渝；籌畫萬端，越歲寒而彌勁。頃以四郊，多壘兩鎮。稱兵物力將虛，經費逾廣。厚斂則生靈必困，薄賦則供億不充。出自良謀，豐其軍食。糢糧山積，戈甲雲屯。人不告勞，物無失所。益振貔貅之勢，佇成弔伐之功。但以張某三命之中，猶逢災厄；二運之內，甲祿氣微。天符臨受命之宮，土星逆愁煩之位。慮為災咎，輒罄誠祈，爰託皇壇，旁。希玄祐。伏願十華降福，三聖迴光。錫善貺於諸天，災殃自息；蕩過尤於九府，祿算增延。永俾安寧，共康藩屏。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">情誠迫切，冒瀆高明。不任。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　<b>駱將軍醮詞</b></span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　伏以二氣清凝，表天地亨貞之道；五材倚伏，荷乾坤成育之恩。至於命籍短長，祿祚豐薄，立身罪福，行運吉凶。莫不上自天司，旁資元命。主張考校，巨細無遺。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">竊慮列宿五行，躔次有照臨之咎；九宮三命，陰陽有厄會之期。以此憂兢，恐成災厄。今以立冬令節，祈福良辰，虔罄丹誠，精陳醮禮。仰齋而勵懇，瞻地府以冥心。佇降恩慈，曲流洪福。使災凶殄息，過咎蠲銷。錫以嘉祥，增其壽祿。落罪書於北府，紀生籍於南昌。眷屬安寧，幽明康乂。徊翔天路，長親日月之光；棲息人寰，永沐真靈之祐。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">　　<b>馬尚書醮詞</b></span><span lang="EN-US" style="color: #800000"><br>
		</span><span style="font-family: 新細明體; color: #800000">
		　　伏聞，曆象推移，運三元而成歲；陰陽變化，資天道以宣功。澤霈幽明，事均今古。其有弘仁秉義，體順和光，則天錫禎符，神彰吉貺。或動乖守慎，志協回邪。乃蹈彼艱虞，兆玆否塞。影響之報，理實昭然。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">，迥以庸虛，早塵職祿。雖肅恭自立，畏慎推誠。常懷聚鷸之譏，每懼維鵜之誚。況復訓齊戎伍，衹奉藩垣。鋒鏑猶施，鉦轉未息。摧堅挫銳，徒申擒討之謀；故殺誤傷，慮構幽冤之咎。以玆屬念，深用寘懷。今則秋帝考功，地官校籍。罪福咸舉，毫末無遺。或</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">有塵忝之非，有殺傷之過，有六情之罪，有三業之辜，有注訟未除，有冤仇未釋。事題黑簿，名挂陰曹。乞垂悔謝之緣，並降蠲消之澤。俾其克勵，得以自新。至於宿曜垂災，行年值厄，亦希超度，獲保乂安。上祈九祖，生天三塗。離苦飛沈，遂性生植。無傷四方之戈甲，早寧萬戶之農蠶。畢就俗聞謠詠，野息氛埃。咸歸清淨之風，大洽希夷之道。虔修醮酌，懇薦章詞。遙祝仙壇，仰望真祐。不任。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　<b>馬尚書本命醮詞</b></span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">以庸微，叨承宿運。謬參職秩，繼忝官榮。統御戎車，襲行條令。或剋收境邑，除蕩奸兇。外禦寇仇，內綏疲瘵。而宴賓犒士，須有宰傷。去弊誅邪，必資刑律。誠非徇己，務切安人，竊慮斬決之間，重輕有失；傷殺之際，故誤難明。以此憂惶，恐貽譴責。又慮</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">行年三命，或值凶衰；宿曜五星，或逢臨照。因其厄會，遂履凶危。又恐九祖幽儀，未蒙遷拔；六親滯識，猶有拘留。緬長夜以魂驚，念陰關而心懼。思罄歸依之懇，仰申薦奉之誠。輒憑本命之辰，式備資薰之力。冥心靈化，遐想寶壇。陳醮禮以肅恭，貢章詞而精禱。伏冀玄元錫祐，大道流慈。光開泉曲之庭，詔下酆都之府。使九玄超度，眾苦蠲銷。生神碧落之天，蛻影朱陵之洞。福延後嗣，惠被宗親。其有往世愆瑕，無窮冤對。咸承懺滌，並使和平。乞</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">罪簡落書，生宮注籍。災凶弭息，祿算遐長。兼祈福介川源，澤覃遠近，戈鋋早戢，疵癘不生。野復耕桑，人歸富壽。洎乎沈潛異質，溟漠殊庭。同沐玄風，成昇道域。誓虔丹懇，永奉鴻慈。不任。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　<b>司徒青城山醮詞</b></span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　伏以灝氣漸凝，群山挺秀。高扶宸極，厚鎮坤輿。惟彼西南，上通參井。結靈積瑞，含藏日月之華；疊翠堆嵐，包括神仙之宅。位崇眾嶽，祑亞三山。為天下之福庭，冠域中之勝&#27113;。崇臺比立，黃軒之祕跡猶存；巨浸旁分，大禹之神功可睹。每彰符應，以祐生靈。頃屬雨澤踰旬，泉源坌涌。丹崖翠巘，雖傳隕圯之聲；紺殿彤軒，靡有震驚之變。緬玆&#32675;異，益驗光靈。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">叨荷殊恩，膺玆重寄。綏撫之能未著，兢憂之懇常深。恐</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">過咎所招，仙嶽降異常之兆；災蒙所襲，神峰垂警告之祥。夙夜省循，若據冰炭。莫展披陳之路，惟虔禱謝之誠。輒按明科，恭申大醮。庶蒙鑒祐，以贖愆違。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">　　<b>馬尚書本命醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">
		　　伏聞，元化運行，三才資始。體乾坤而成象，感陶煦以凝神。由是懸命籍於天關，繫生死於斗極。其有行藏巨細，舉措纖微。八靈伺察以無遺，十直考讎而畢至。善功潛著，則名列仙曹；過目所彰，則書編鬼錄。用玆懲勸，以導于人。其惟本命尊神，主張校錄。緬思玄旨，實切&#31104;修。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">猥以凡微，曾無機略。唯奉公克己，效命為時。未展勞能，累驚塵忝。揣循增懼，委任益深。況封畿戈甲之餘，&#22752;畝榛蕪之後，疲羸未復，瘡痏未平。撫之則濡沬纔通，撓之則溝湟甫及。而驟司六邑，務彼三農。暑耨寒耕，雖勤劬於人力；有秋望歲，殊即俟於天時。但罄丹心，顒祈玄祐。敢因本命之日，虔申醮謝之儀。所期真聖鑒臨，福祥臻萃。赦</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">叨據之過，獎</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">肅奉之誠。使鋒鏑早寧，京坻有積。人無疵癘之苦，年祛水旱之虞。俾</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">九祖超升，三塗清晏。其或宿曜運行之厄，歲年刑剋之災，淫刑濫賞之非，故誤殺傷之咎，並希昭祐，普錫蠲消。永誓歸依，以酬真貺。不任。</span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">　　<b>莫庭乂青城本命醮詞</b></span><span lang="EN-US" style="font-family: New MingLiu; color: #800000"><br>
		</span><span style="font-family: 新細明體; color: #800000">
		　　日伏以&#31104;氣分形，上資玄化。主算定祿，仰繫真曹。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">伏恐履行之間，或貽愆咎；年運之內，或遇災凶。非仗神功，難申懺滌。輒干真鑒，虔備醮儀。頃以此山，嶽瀆上司，神仙福地。洞裹之玉樓金闕，塵俗難窺；人間之古殿荒臺，蹤基易變。梁摧螮蝀，瓦落鴛鴦。若無營葺之興，已雜蒿萊之徑。</span><span style="font-size: 8.0pt; font-family: 新細明體; color: #800000">某</span><span style="font-family: 新細明體; color: #800000">叨居宰字，竊備繕修。既俾功庸，仍申藻繢。圖五嶽九江之像，貌河侯溪女之真，肅穆冕旒，駢羅珠翠。如登貝闕，似挹驪宮。既輝煥於素垣，益深嚴於玄德。所冀少城天府，永賴休禎。秋報春祈，克承嘉祐。敢因元命之日，虔修讚祝之筵。伏惟應念迴軒，分靈降澤。錫</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">以增延祿算，助</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">以俏解災凶。兩地之骨肉安寧，一境之牛靈蘇泰。誓傾丹悃，上副鴻慈。不任。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">　　<b>莫庭乂青城甲申本命周天醮詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">
		　　伏聞，妙本應期，元精啟運。三光分照，萬有陶形。圓清方濁之間，遞為主寄；日域星躔之內，各備職寮。大則司劫曆施張，小則察人倫善惡。有逾衡鏡，無隱鋒毫。竊惟九室洞天，&#32675;真會府，丹崖蕩日，翠谷呀雲。鸞旂之所往還，霓節之所遊集。叨膺宰字，獲詣仙山。雖食&#31989;苦心，飲冰潔己。功應無補，過必彰聞。況於咫尺之中，敢罔真仙之鑒。更慮九辰行運，三命推移。福善不常，災凶靡測。拳拳素懇，若履顛危。輒因本命之辰，載申祈醮之禮。天衢地壤，水府星宮，成罄血誠，仰祈明祐。伏乞解災釋過，延貺垂祥。壽祿惟增，凶危自息。已往則九玄開度，見存則兩地安寧。一境生靈，同承福廕。兵車休駕，封部無虞。長欣靜謐之期，永荷靈真之澤。不任。</span><span lang="EN-US" style="color: #800000"><br>
		</span><span style="font-family: 新細明體; color: #800000">　　<b>莫庭乂九曜醮詞</b></span><span lang="EN-US" style="color: #800000"><br>
		</span><span style="font-family: 新細明體; color: #800000">
		　　伏以二象分華，三元列曜。司悔吝吉凶之契，操死生罪福之權。主宰無遺，幽明咸繫。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">自惟凡昧，夙奉正真。叨荷寵章，獲參位祿。循涯省分，常懼於曠官；恤物安人，敢忘於勵己。尚慮動違恭慎，日積愆瑕，上瀆真靈，潛貽厄會。又恐五星進退，四曜運行。或居身命之宮。或臨惡弱之位。況</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">今年天符臨於命卦，木星未出身宮。第二十宿中，蝕神所歷，小運行直，又值天羅。竊憂福過災生，命衰祿薄。按河圖內品，太玄祕文，瀝懇貢詞，披心備禮。仰華蓋儀璘之闕，若對九芒；瞻星辰日月之宮，盡傾丹款。伏冀宸光下燭、開昏晦而洗沈冥；靈景延暉，碎禍車而焚罪網。使年齡克保，品秩攸升。一境之士庶康寧，兩地之親緣安泰。仙山表貺，人無瘥疫之傷；靈府垂禎，歲有京坻之望。唯虔素悃，上答玄功。不任。</span><span lang="EN-US" style="color: #800000"><br>
		</span><span style="font-family: 新細明體; color: #800000">　　<b>川主相公北帝醮詞</b></span><span lang="EN-US" style="color: #800000"><br>
		</span><span style="font-family: 新細明體; color: #800000">
		　　伏以七政上尊，五靈玄老。位司北極，部制中天。至於地分吉凶，天文災福，五行六氣，三命九宮，萬彙慘舒，咸歸考校。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">以兵戈既久，殘瘁逾年，念彼生靈，痛深肌骨。敢因醮謁，載罄祝祈。瀝懇紫微，扣心玄象。實希憫鑒，俯降禎祥。消沴氣於郊原，退災星於井絡。一川康泰，萬有昭穌。永戢戈矛，惟新祿算。九天霧卷，重披日月之光；三蜀煙清，再播雲雷之澤。即仰荷帝君憫護之恩不任。</span><span lang="EN-US" style="color: #800000"><br>
		</span><span style="font-family: 新細明體; color: #800000">　　<b>川主相公周天后土諸神醮詞</b></span><span lang="EN-US" style="color: #800000"><br>
		</span><span style="font-family: 新細明體; color: #800000">
		　　伏以天府名區，少城奧壤。龍神福地，天帝雄藩。豈以凡微，叨玆臨鎮，而謬分朝寄，總此封疆，十載于玆，日深兢懼。但以粵初禮任，便屬艱難。黃巾犯秦，翠輿幸蜀，行朝萬眾，駐蹕五年。力盡扶天，誠深報國，功宣匡復。以及迴鑾其間，有師立稱兵，旰能竊發。秀升擁師於下瀨，郭琪奮臂於中軍。咫尺乘輿，震驚輦轂。上資睿武，旁假神威，相繼克平，以安大駕。感玆靈祐，常貯血誠。今則時未屬寧，人方肆亂，帝車順動，又幸陳倉。中原有焚燎之災。六合靡晏寧之所。雖誠深憂國，志切匡君。難申嵇紹之忠，山川杳隔；空杖袁安之淚，扈衛無由。緬想神功，必垂濟祚。爰申醮禮，仰冀靈通。希迴助順之恩，共安天步；少借害盈之力，遠掃兇渠。復黃屋於上京，延寶圖於萬葉。椒漿之奠，永答明慈。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">不任歷懇，披心虔請之至。</span><span lang="EN-US" style="color: #800000"><br>
		</span><span style="font-family: 新細明體; color: #800000">　　<b>葛仙山化醮詞</b></span><span lang="EN-US" style="color: #800000"><br>
		</span><span style="font-family: 新細明體; color: #800000">
		　　惟彼仙山，鎮玆坤壤。八十一洞，分日月於地中；二十四峰，繚煙霞於天際。潛司罪福，以統生靈。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">夙慕玄微，早崇清靜。躬逢聖日，既叨輔贊之榮；夢想靈山，常貯逍遙之志。尚縈多事，徒鬱素懷。今節及仲秋，禮當望秩。遐瞻翠巘，杳隔紅塵。虔備醮壇，用申誠祝。伏冀虎旗龍旆，遠辭八極之宮；鶴馭鴻驂，聊降三仙之駕。歆玆薄禮，錫以殊休。俾稼穡有年，凶災不起，幽明共福，家國咸安。比帝祚於崇岡，續唐年於劫曆。必期修潔，以奉靈光。不任。</span><span lang="EN-US" style="color: #800000"><br>
		</span><span style="font-family: 新細明體; color: #800000">　　<b>川主九星醮詞</b></span><span lang="EN-US" style="color: #800000"><br>
		</span><span style="font-family: 新細明體; color: #800000">　　</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">聞，九元御極，綜列宿於紫微；七政垂光，統眾星於黃道。指攝提而臨萬象，運招搖而主百靈。生死吉凶，咸繫司牧。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">以受年之時，此月火星，及暗曜罡星，皆臨本命。以玆戰悚，恐蹈災危。敢以丹誠，上祈玄祐。虔修大醮，備瀝微衷。伏惟九聖延慈，乘帝車而降福；七真垂貺，迴杓建以祛災。二十八宿行藏，皆資祥慶；一十二宮分度，永息屯蒙。誓勤忠赤之心，以答靈真之念。不任。</span><span lang="EN-US" style="color: #800000"><br>
		</span><span style="font-family: 新細明體; color: #800000">　　<b>中和周天醮詞</b></span><span lang="EN-US" style="color: #800000"><br>
		</span><span style="font-family: 新細明體; color: #800000">　　</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">以庸虛，猥當大任。極台衡之抶，居藩屏之崇。雖傾捧日之心，莫著匡君之績。頃以四郊多壘，中國不寧。戒馬載馳，兵車尚駕。或近</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">肆逆。或遠鎮辜恩。纔滅梟巢，初迴鑾輅。又聞薄伐，再致省巡。凡在人臣，豈勝憤惋。惟炷香冥想，望聖祖之貽休；拜表祈真，待陰兵之助役。果見偽王孽相，連頸殲夷；兇帥朱致，繼蹤斬馘。緬惟幽讚，更切明誠。近又太一運行，已照蜀分。五星移度，或在身宮。慮薄德所招，即凶災荐至。常加惕勵，罔敢遑寧。遂有鄭君雄、韓球，兩地結連，遽興兵甲。隔絕恩信，凌犯聞防。殘掠生靈，焚燒郡邑。數州塗炭，千里傷夷。憫此幽冤，痛深骨髓。</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">所以上祈至道，明禱真靈。志先憂國憂人，誠匪為家為己。由是上天悔禍，大道降靈。包藏者，尋就誅鋤；黨附者，皆從剪撲。封疆繼靜，凋瘵旋穌。韓球敗亡，君雄梟戮。漸通道路，將雪冤沈。尚以芟刈之時，殺傷非一；仰則好生之旨，震悼何安。俯嗟遊岱之魂，凄&#20937;莫已。是用凝神扣寂，拜手歸心。陳謝恩謝過之儀，瀝祝地祝天之懇。庶祈玄聖，曲鑒丹誠。輝映清壇，降流洪澤，蠲除愆咎，弭息災凶。使生者乂寧，幽途開泰</span><span style="font-size: 8.0pt; font-family: 新細明體; color: #800000">臣</span><span style="font-family: 新細明體; color: #800000">又聞，眾星拱極，百谷朝宗。蠢彼不庭，敢違天道。更鄰近境，綿&#20120;數州。山寨相望，久為兇逆欲恃。其蜂合蟻聚之勢，伏鋤耰白挺之徒。垂二十年，不賓睿化。擬因揭瓴之便，將申破竹之功。為國誅奸，與人除害。重希神力，克震軍聲。酆都以三十萬兵，常祛沴氣；洞泉有二十五將，僭制妖徒，正道殛邪，神明助順。敢緣斯旨，再罄赤心。伏惟俯鑒奏陳，克迴明祐。使昌瀘梓遂，永無蛇豕之災；草木藂林，盡化鋒鋋之狀。咸知帝力，主復王謠。然後疇賞龜城，拜章鳳闕，弢弓解甲，歸馬休牛。長諧魚水之歡，克暢君臣之道。明明血懇，大道鑒之。不任歸命祈恩屏營憤切之至。謹詞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 標楷體; color: #800000">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: #800000">廣成集卷之十竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>