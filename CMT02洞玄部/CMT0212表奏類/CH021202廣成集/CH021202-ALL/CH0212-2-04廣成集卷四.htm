<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部表奏類</font></span><font size="3" color="#008080">(CH0212)</font></td>
      </tr>
		<tr>
        <td width="95%" align="left" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt" align="center">
		<b><span style="font-size: 22.0pt; font-family: 新細明體; color: maroon">廣成集</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt">
		<span style="font-family: 標楷體; color: maroon">
		經名：廣成集。十七卷。唐末五代杜光庭撰。底本出處：《正統道藏》洞玄部表奏類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: #993300">
		廣成集卷之四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family:標楷體;
color:#993300">上都太清宮內供奉應制文章大德賜紫杜光庭撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">戶部張相公修遷拔明真齋詞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞，太上開圖，元皇演教。三籙定金明之典，功被人天；九幽懸玉匱之科，惠周存歿。竊尋經旨，遵按玄文。仰祈遷拔之恩，輒備懺陳之懇。今月二十五日，是</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">先妣唐楚國夫人、蜀追封宋國太夫人劉氏忌辰。今月三十日，是</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">先考唐丞相太子太師、致仕蜀追贈太尉忌辰。謹賚油燭香化供養之具，於成都府玉局化北帝院，奉修靈寶明真道場，一晝一夜。道士一十四人，三時行道，三時轉經。對乾象以披心，馳香龍而上奏。伏惟高尊憫鑒，眾聖垂光，普告四司，關明三界。降九龍符命，開長夜寒庭，鍊沐形魂，遷拔神爽。出玄陰之府，入洞陽之宮。罪咎蠲消，冤讎解釋。落名地簡，列籍道階。輪轉福鄉，克登仙品。九玄幽識，咸遂超昇。誓勤修奉之心，上答真靈之澤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">張氏國太夫人就宅修黃籙齋詞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏以妙道玄功，濟時佐國。真經祕旨，拯物救人。肇宏規於億劫之前，弘大化於萬天之內。宗之者，儲祥納祐；修之者，駕景登晨。披究古今，昭彰典誥。張氏克承禎貺，運偶聖明。被沐天光，輝華帝澤。循懷顧分，常抱兢憂。省已修躬，每為炯戒。實恐往世之積瑕未懺，此生之累釁將深。幽陰有註訟之書，冥漠有考延之籍。又張氏今年，天符臨於木墓之位，暗曜住於飛化之年。火星照於身宮，仍當剋之性分。大運逢王金之上，火力稍微；小運值生金之鄉，木氣已薄。緬思厄會，倍用憂虞。竊帷大道無方，施恩普洽。式申虔祝，必介休祥。是用蠲潔丹心，修崇黃籙。像瑤壇而肅列，按瓊韞以敷陳。質信諸天，燭蘭缸於午夜；告明三界，飄檀蕙於九時。露懇馳誠，希恩悔過。伏惟高尊太上，萬聖千真，憫鑒叩祈，昭宣渥澤。&#21189;天司地府，命陰職陽寮。黑簿落名，青宮著籙，和平債訟，消解冤讎。北都除執對騙之篇，年齡增遠；南極定延長之紀，祿祚尤宜。五行祛災滯之文，九曜息照臨之咎。常歡舜日，永&#30282;堯天。眷屬樂康，子孫忠孝。九玄七祖，往逝先亡。或拘滯昏衢，未超福路，願承道力，便遂往生。利祐見存，允蒙貞吉。其有三徒六趣，夜府寒鄉，亦因懺滌之緣，盡獲逍遙之果。陰陽將吏、宅宇龍神，長悅豫以安寧，俾凶衰而殄息。上願皇圖遐廣，聖壽延洪。卜年克大於姬周，享祚更隆於炎漢。寰瀛一統，書軌混同。共傾捧日之心，咸沐自天之祐。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>奉化宗祐侍中黃籙齋詞</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏聞，道本無為，降元精而生二象；象而後數，羅五緯而備群形。維地麗天，無違於律曆；陽舒陰慘，咸繫於裁成。由是善惡循環，吉凶倚伏。乾剛坤載，不能排九六之期；蟾魄烏輪，不能革盈虧之勢。況乎二儀&#31104;質，三命定生。未超變化之機，固有推遷之理。是宜兢懷省己，審過知非。常加策勵之心，冀動真靈之鑒。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">夙承玄廕，早沐洪休，運偶睿明，身叨寵任。推忠陳力，未申匡濟之勞；翊聖扶天，累荷超逾之渥。將壇相印，委遇益隆。蒼珮行師，徽榮彌厚。戒滿盈而徒切，報君父以何階。尚恐動靜行減，有乖於素分；屬心舉念，有忤於神明。或在公有失於賞刑，統眾有愆於裁斷。或往世之尤違未解，或積生之冤債未祛。有一於斯，皆宜懺滌。又今年，二運俱逢於墓位，飛天仍值於火星。雖居華蓋祿德之方，恐有刑剋照臨之數。以玆兢懼，倍切懇誠。徐氏年運之中，亦有災滯。大小二運，金火氣微，飛宮遇於計都，天符臨於生月，恐為災滯，志在懺祈，是敢恭備信儀，虔申齋潔。按玄都品格，修黃籙道場。嚴香花於二日六時，召真聖於諸天諸地。凝神注念，瀝懇披心。伏惟萬聖迴光，眾真流鑒，憫其丹款，錫以休祥。赦已往之罪瑕，息將來之厄滯。明星暗曜，無臨照之凶；三命五行，除衝妨之會。冤仇和釋，憤訟消平。嗣胤繁昌，壽祿延益。九玄蒙福，幽夜開光。眷屬康寧，龍神安豫。上願聖躬萬壽，大業永昌。布聲教於九圍，咸歡舜澤；混車書於八極，共樂堯仁。百穀豐盈，六氣均暢。誓傾忠孝，上酬英睿之慈；克勵精誠，仰副真靈之祐。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>上官子榮黃籙齋詞</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以大道玄功，至真妙感。隨方流貺，應念垂慈。佐國濟人，恩周於動植；祛災降福，惠及於幽明。凡所啟祈，必蒙昭鑒。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">氏以今年大小行運之內，恐三命衰微；陰陽宿曜之中，恐五星臨照。致成災厄，無所告祈。竊聞黃籙妙齋，功德廣大，無災不解，無厄不禳。輒罄丹誠，冀蒙玄祐。謹依科法，開置壇場。三日香燈，九時懺謝。至真冥應，有感必通。伏願三境諸天，高真眾聖。降無涯之澤，垂廣覆之恩。為</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">氏解除積世罪瑕，多生冤債。隨懺消平，應時除蕩。眷屬安貞，公私和泰。誓傾忠孝，永奉聖期。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">　　飛龍唐裔僕射受正－籙詞</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏聞，冥寂之初，混元之首。道生一氣，分彼兩儀。陰陽有昇降之殊，清濁有仙凡之異。是則紫清金闕，高居太妙之庭；黃軸風關，下鎮窮泉之域。隨機染惑，因生進退之疑；委跡沉浮，遂有飄零之痛。既非先覺，必在指迷。玄元皇帝，當東漢之季年，啟南宮之寶笈，首傳真籙，大拯群生。修之則駕景沖虛，行之則濟人佐國。或蕩平氛&#21494;，或懲革凶妖。正日月之天元，風雲時候；靜災邪於地紀，生植無愆。歷代所尊，垂休靡極。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">夙承道廕，獲奉皇慈。功輕而渥澤愈隆，力薄而君親未報。常思&#31104;窺祕籙，宗受靈文。勤旦夕之香燈，勵精虔而禱祝。所冀家國，同納福祥。今則嚴備信儀，恭開壇墠，通宵懺滌，稽首歸依。蘭燈夜燭於九冥，檀炷晨飛於三境。恭馳懇&#27445;，冀達尊靈。伏惟太上三尊玄元大帝，十方眾聖，三洞威神，鑒丹懇之誠，賜感通之應。靈官真氣，咸賜授傳。使內保身安，外桔災沙。名臻道籍，罪滅陰曹。九玄離積夜之鄉，永棲長樂；舉族享無涯之善，常奉休明。算壽遐延，公私清泰。上願龍圖攸久，鳳曆延洪。增聖壽於無疆，乾坤共永；布皇恩於有截，海岳咸安。同為至道之風，共暢無為之化。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　<b>皇太子青城山修齋詞</b></span><b><span lang="EN-US" style="color:#993300"><br>
		</span><span style="font-family: 新細明體; color: #993300">　　</span></b><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞，靈寶陳規，齋戒感希夷之兆；真文設教，行藏通修鍊之功。莫不啟之於心，弘之於道。上可以虔祈穹吳，昭達玄微；次可以宣布情誠，柢延福祐。永言清信，敢薦虔恭。伏以皇帝，劃地開基，法天垂覆。定禍亂而爰承土德，闡真明而克應金行。翼翼小心，弘朽索薄冰之懼；乾乾夕惕，有櫛風沐雨之勞。備歷歲時，益勤祇敬。是致年豐歲稔，國富兵強。定蜀漢之疆圻，扼黔巫之襟帶。允文允武，咸序彝倫。至公至平，式崇治本。四方慕義，萬里歸仁。梯航無隔於高深，書軌盡同於風教。蓋九霄之靈蔭，信大道之冥扶。是使帝圖聿昌，宸算永言。戴仰彌切，兢持近者。以星象留行，稍淹時景。分野觀矚，實資禱祈。是用潔志清心，忘機滌慮。召十洲之法侶，約三洞之玄科。敬設清齋，仍修大醮。伏願上真降鑒，眾聖宣慈。迴機軸於玄關，啟輝光於丹道。凡言災珍，並獲消除。但有吉祥，皆承應感。增聖壽於千秋之外，播皇猷於萬宇之中。壽山&#32601;峻於五山，福海更深於八海。與乾坤而齊固，共日月而合明。&#21494;華戎推奉之情，遂臣子依憑之懇。盡繁至教，俯契微衷，冒瀆真仙。無任兢惶戒懼，激切屏營之至。謹遣得一大師賜紫張茂卿等一十四人，虔修法事，願鑒丹誠。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　<b>普康諸公主為皇帝修金籙齋詞</b></span><b><span lang="EN-US" style="color:#993300"><br>
		</span></b><span style="font-family: 新細明體; color: #993300">
		　　伏聞，道混虛無，泮玄黃為九玄之始；象凝恍惚，標化育為獨化之源。於是覆載以乾坤，照臨以日月。三才共道，剛柔之用。迭興品彙，攸生善惡之端，遂列然後，降之以君父，佐之以股肱。法高皇不宰之慈，體大帝無言之煦。弘安疆域，大庇黎甿。伏惟皇帝陛下，出震臨人，承乾御曆。&#31104;樞機之精耀，含嶽瀆之靈源。明契三辰，運符四序。當天人之允屬，表讖瑞之咸臻。因念陵夷，遂康烝庶，鎮寧郡國，割裂江山。辛勤侔大禹之功，化洽媲成周之德。豈忘宵旰，莫憚焦勞。是用和平，永期清泰。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">等今以時當端月，節遇正陽。屬二氣之將交，處午位之炎景。思弘百福，用薦千齡。啟金籙之靈壇，造玉京之勝地。伏願皇帝，明齊月桂，壽比天榆。握金鏡以御寰瀛，致衢樽而歡億兆。垂旒問道，睹元凱之忠貞；負宸調元，獲夔龍而翊贊。四三皇而永固，一六合以無虞。仰奉虛皇，俯垂玄造。冀納虔祈之志，獲申懇禱之誠。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>皇太子為皇帝修金籙齋詞</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以浩邈無涯，育乾坤者至道；彌綸莫極，運造化者玄功。凝一氣，以生三才；周六虛，而吹萬有。所以春皇秋帝、雲紀火官，承妙用以御寰瀛，體無為而統天地。曷常不含，和韞粹端。拱穆清執，大象以臨，人乘飛龍。而布化雖流金爍石，湯德彌光。懷山襄陵，堯風益扇。皇帝應圖負扆，握鏡開基。慕玄元慈儉之宗，仰黃帝華胥之躅。日慎一日，雖休勿休。故得聲教旁敷，京坻積稔，俗臻暇豫，民樂雍熙。交歡自洽於鄰封，貺贐爭來於絕域。倍增寅畏，祗荷穹旻。昨以垂象飛芒，天文&#28913;戒。躔次雖殊於分野，禱祈勵切於焚修。恭啟皇壇，敢希鴻福。仰玉清之玄化，稽首知歸；開金籙之道場，齋心發願。所貴者，達誠碧落，薦壽皇躬。與日與月之同明，共地共天之咸久。青詞奏御，俾金慧以韜光；丹表通真，致珠囊之&#21494;度。災纏永息，禎瑞常臻。鳳曆克調，狼煙不警。政隆三五，祚越億千。位忝儲宮，實欽仙境。輒傾素懇，仰望玄慈。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>中元眾修金籙齋詞</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏聞，至道希夷，真精玄寂。弘化於混元之表，凝光於太極之先。散淳一之根，&#28508;分步驟；鼓生三之氣，以制寰瀛。所以乘龍襲氣之君，畫卦垂衣之后，順敷道要，創厥皇基。恢妙用而福寰中，布神功而利天下。昭彰帝紀，炳蔚人文。允屬睿朝，誕應天睠。皇帝儀乾受命，應運開圖。繼軒黃帝頊之靈源，茂直父文王之至德。纂承土運，光啟金衡。端旒表以穆清，慕唐虞而真正。思洽大同之理，以康九土之民。稼穡連豐，華戎咸泰。皇儲輝重明之美，遐方贊有道之風。中外恬夷，生靈輯陸。&#20917;屬三元令序，大宥昌辰。宜虔齋潔之誠，共祝君親之壽。拂瑤壇而展禮，按金籙以陳儀。龍綵質心，香花備信。焰九光之蓮炬，下照冥津；飄三素之檀煙，上聞真域。必冀三天降祐，萬聖延慈，宗社隆昌，寶圖安鎮。齊乾坤於聖壽，等日月於睿明。文德武功，綏寧八極。天枝寶胤，輝映萬齡。儲皇享椿桂之年，常扶大業；妃后潔蘋繫之德，共翼宸居。朱邸清朝，彌臻景貺。外藩內輔，益履殊榮。常樂雍熙，皆登富壽。其有宿殃積釁、往債前冤、年辰命運之災，算紀飛旗之厄，乘玆懺謝，並乞消平。即冀宗廟尊靈，生神三境，</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等九玄七祖，受福諸天，貽祚流祥，傳休無極。上願天文昭著，象緯澄清。回直符太一之旗，息玉彗金芒之耀。蕩憂患於井參之野，延福祥於梁益之墟。九穀無虞，五兵斯戢。螟蝗水旱，無肆沴於農功；疫癘凶荒，靡非災於閭里。幽關舒泰，品類滋榮，海岳歸仁，寰區&#31104;化。至有立功將士、往逝都頭、勣著勤王，忠推致命，每因齋薦，皆為懺祈。必離冥漠之鄉，更遂逍遙之適。或幽陰尚滯，渙澤未霑。或嗣續已無，奠羞多闕。九宮符命，即為遷神。三籙洪恩，俱令濟苦。勿為疵癘，速詣福廷。動植飛沉，盡登真道。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　<b>皇帝修符瑞報恩齋詞</b></span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　蓋聞歷代帝王，受天符命，咸宗至道，以御鴻圖。莫不用慈寶以臨人，仗玄功而濟物。克致雍熙之運，仍頒祥瑞之文。顧以薄躬，猥臨大寶。寰區尚擾，思偃武而未臻；法令頒行，念措刑而莫得。內惟兢業，莫敢遑寧。今年七月，漢州十邡縣百姓郭迴芝，於仙居觀，採藥耕地，掘得銅牌，長七寸，廣四寸，上有六十字。老子通天記云：丁卯年甲戌乙亥，人王生，享二百年。天子王從建，王元膺，王萬感，王嶽，王則，王道宜。五字篆文後云：北邙化張弘道，天寶留此明聖代。欽承玄貺，虔佩靈符。識大道之垂休，知卜年之惟永。爰傾丹懇，用答殊休。按九等之科儀，修靈寶之法事。所願丹心，徑達聖鑒。俯臨社稷永昌，休徵必應，四時合序，萬物以嘉。俾令率土之賓，盡保無疆之福。稽首謹詞。</span><span lang="EN-US" style="color:#993300"><br>
		</span><span style="font-family: 新細明體; color: #993300">　<b>　黃齊助中元黃籙齋詞</b></span><b><span style="font-family:標楷體;color:#993300">二首</span><span style="font-family: 新細明體; color: #993300">助然燈詞</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　伏聞，三元大宥，乃諸天降福之辰；九夜長幽，是厚地重陰之境。將消積暗，爰假神燈。上納三光，下照群爽。經科所重，濟護攸先。今屬序屆中元壇，開黃籙三時朝懺，萬罪蠲消。輒備香油，同申供養。伏冀鸞輝鳳&#29078;，凝光地府之中；星布蓮敷，散景泉扃之內。盡超苦趣，永出冥津。九祖生天，六親介福。災祛未兆，善洽無疆。奉上安家，並希元吉。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　<b>黃齊為二亡男助黃籙齋詞</b></span><span lang="EN-US" style="color:#993300"><br>
		</span><span style="font-family: 新細明體; color: #993300">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞包容萬象，至道為亭育之尊；弘濟群生，天尊演虛無之道。莫不恩覃纖芥，澤普存亡。明真開玉匱之書，長夜釋重陰之苦。丹誠上感，玄貺必臻。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">過咎夙彰，神明垂譴。纔逾一月，繼喪二男。憔悴中年，寂寥孤影。痛蒸嘗之時，絕念冥漠。以何依懼彼營魂，尚為拘滯。伏思遷拔，唯仗焚修。捨其服用之資，助此香燈之會。&#20937;&#39114;韻磬，應聞泉曲之中；秋月凝壇，想照夜臺之下。願乘齋福，俱出幽關。鍊魄朱宮，生神絳府。各遂逍遙之路，盡登清凈之鄉。永奉正真，長居道域。人間天上，終際會於善緣；萬劫千生，更團圓於眷屬。昭昭願力，真聖鑒知。不任涕咽虔祈之至。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　<b>趙郜助上元黃籙齋詞</b></span><b><span style="font-family:標楷體;color:#993300">三首</span></b><span lang="EN-US" style="color:#993300"><br>
		</span><span style="font-family: 新細明體; color: #993300">
		　　至道流慈，元皇垂貺。三宮四赦，爰孚作解之恩；品物昭榮，共樂如春之澤。皇壇巨祐，幽顯無遺。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">以庸愚，叨逢聖運，早承寵祿，常戒滿盈。猶恐年歷之間，星辰之內，因纏厄會，尤切兢憂。輒因黃籙道場，虔申悔謝，仰希上聖，俯鑒沖襟，密賜福祥，潛祛災咎，壽年增益，家眷康宜，存歿幽明，同臻景祐。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>中元</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　律移朱夏，節應素秋。鼓夷則於西郊，斂火雲於南極。裁非戒惡，允屬</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		玆辰。猥以塵凡，叨親道化。身&#21445;丹籙，名隸玄臺。而過尤易結，世網難祛。動靜行藏，未混融於大道；年辰宿曜，猶纏集於眾災。輒因黃籙寶壇，助營香供。冀蒙聖力，俯鑒愚衷。開罪書而解赦愆尤，豁塵累而蕩蠲厄難。九玄受賜，舉族霑榮。永承祐護之恩，誓竭歸依之願。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>下元</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">以宿因，獲承積祐。早&#21445;職務，族忝官榮。而所主重難，常深憂懼。尚慮行年災滯，星曜加臨。遂履困蒙，莫知祈告。今屬玄冥屆節，水帝司辰。星杓方指於孟冬，朔氣正雄於北陸。年光遷貿，修奉彌專。敢因九奏之壇，虔瞻上聖；盡瀝萬重之懇，願降殊慈。賜</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">罪咎消平，災凶殄息。前冤宿債，乘功德以和寧；往世今生，荷懺祈而濟拔。九玄享福，舉族霑榮。克承憫祐之功，永勵歸依之懇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>馮涓大夫助上元齋詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">
		　　伏以大道垂文，澤周存歿；天尊演化，恩及幽明。廣敷九等之科，以拯重冥之苦。敢持哀懇，仰叩玄關。今月二十六日，亡妣隴西郡君贈隴西郡太夫人李氏忌齋，詣玉局靈壇，因上元勝會，伺修香供，用禱福祥。伏願亡妣，鍊景朱陵，棲神玄圃。悟恬澹希夷之道，契長生永劫之真。玄會無為，克臻妙果。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>中元</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏聞，黃籙明科，紫陽具典，玄元勝力，丹簡宣恩，拯拔幽沉，照臨冥夜。古今宗&#31104;，生死銜恩，有感必通，所祈克應。今月二十六日，是</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">亡妣贈隴西郡太夫人忌辰，輒因玉局壇場，中元齋薦，同申修奉，冀達真靈。伏願亡妣，乘此福緣，高昇道境，遊神碧落，蛻影丹臺。永登快樂之鄉，克證希夷之道。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>下元</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以黑帝御時，玄冥肇序。下元勝會，大宥昌辰。所宜虔祝，上真勵精，下土用祈，禎貺以福存亡。今以玉局靈墟，瑤壇展禮，輒持法信，用助齋誠。敢希眾聖鑒臨，萬真昭祐。九玄開度，超離冥漠之鄉；五族&#21494;和，長荷安貞之福。災凶殄息，罪咎消平。永誓丹襟，仰承洪澤。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>周庠員外助上元齋詞</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏聞，齋敷九等，節啟三元。是萬方禱福之辰，是眾聖宣恩之日。今屬玄元真化玉局靈壇，陳黃籙之儀，按玄都之品，九時奏御，三日焚修，精助香燈，同申懺滌。伏冀高尊錫祐，大道流慈，採納精誠，降頒鴻福。九祖遂超昇之願，六親霑覆護之仁。消厄滯於將來，解冤讎於既往。罪咎原釋，疾苦痊平。壽祿增延，凶災除蕩。克&#21494;發生之德，敢忘大道之恩。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>下元</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以玄帝司辰，水官統序。乃請福延恩之節，是凝心滌慮之期。況玉局仙蹤，瑤壇盛禮。九時焚祝，必介於休禎；三日齋莊，敢同於懺謝。所冀災纏殄息，冤債消平。罪咎咸蠲，存亡共泰。永虔修奉，以答玄慈。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　<b>盧蔚大夫助上元齋詞</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">　　伏以大道周行，三元立訓，陟明考校，毫末無遺。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">早慕玄虛，夙宗清凈。每展恪勤之懇，以祈昭祐之慈。今以玉局靈壇，上元福會，輒責香燭，同助焚修。所祈消解災凶，滌除罪咎，蠲平疾厄，延益年齡。善功克被於存亡，禎貺旁周於眷屬。永勤丹慊，仰副玄慈。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>上元</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以考校良辰，先春令序。當上元陟明之節，乃群生舒泰之期。式罄齋誠，以申虔祝。今屬錦都靈化，玉局瑤壇，啟黃籙之真儀，展玄科之盛禮。輒持香信，同助良因。伏惟眾聖垂慈，萬真昭鑒。憫其修奉，錫以禎祥。惠普存亡，遐祛罪咎。解災纏於未兆，增祿壽於惟新。永勵丹心，上副玄貺。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>中元</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以四始周行，三元定籙。陟明顯晦，考校無遺。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">素奉道科，早師玄寂。每逢良會，必勵修崇。今以玉局朝元霜壇蕆事，輒賚香燭，潔助齋功。所祈大宥之恩，允降自天之澤。疾恙痊愈，祿筭增延。仰薦先靈，旁沾眷屬。永承丕祐，欽贊元勛。不任歸命丹切之至。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　<b>下元</b></span><span lang="EN-US" style="font-family:&quot;New MingLiu&quot;;
color:#993300"><br>
		</span><span style="font-family: 新細明體; color: #993300">
		　　伏以水德配時，玄冬&#21494;候。當二氣謹藏之節，是諸天校會之期。所宜勵志重玄，凝心至道。滌瑕悔過，請福希恩。況玉局皇壇，錦城福會，敢營香幣，同助齋修。三日肅虔，九時朝懺。冀蒙昭祐，廣賜休祥。賜</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">玄祖超昇，陰冥開泰，存亡濟度，災咎銷平。釋冤債於夜庭，落罪尤於地簡。疾厄痊復，筭紀遐長。誓傾嚴奉之誠，常副真靈之祐。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family:
標楷體;color:#993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#993300">廣成集卷之四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>