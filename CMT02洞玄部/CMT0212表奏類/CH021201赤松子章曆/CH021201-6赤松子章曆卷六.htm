<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部表奏類</font></span><font size="3" color="#008080">(CH0212)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size:24.0pt;font-family:新細明體;color:maroon">赤松子章曆</span></b></p>
		<p style="margin-bottom:12.0pt" align="left">
		<span style="font-family:標楷體;color:maroon">
		經名：赤松子章曆。撰人不詳，據考應為唐代道士編集。係早期天師道上章儀範。六卷。底本出處：《正統道藏》洞玄部表奏類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		赤松子章曆卷之六</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">　　<b>沐浴章</b></span><b><span lang="EN-US" style="font-family:&quot;New MingLiu&quot;;
color:maroon"><br>
		</span></b><span style="font-family: 新細明體; color: maroon">具法位，</span><b><span lang="EN-US" style="font-family:&quot;New MingLiu&quot;;
color:maroon"><br>
		</span></b><span style="font-family: 新細明體; color: maroon">
		上言：謹按文書右牒，即日稽首，仰慮亡人在生之日，多諸罪累，沒命之後，囚閉三官，困苦之中，未蒙解脫。今謹憑</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道之力，拯濟幽魂宿業愆尤，以今蕩滌。謹&#36075;亡人在生衣物，及鎮信錢米香油方綵筆墨等，謹於凈庭立作浴堂，沐浴之具，皆令清凈，免離幽塗。臣今謹為伏地拜章，上請沐浴君吏，沐浴夫人，洗浣玉女千二百人，鑒臨亡人，沐浴身形，洗垢除穢，去離桎桔，得睹光明，逍遙快樂，衣食自然，無諸乏少，安穩塚墓，祐利生人，以為效信。恩惟太上眾真分別，求哀。臣某謹為拜上天官沐浴朱章一通，上詣</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上某宮曹治。云云。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>解謫章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書右牒，即日稽首，仰恐亡人在生之日所向多違，招延不利，凶被亡人，遂爾終亡。如此苦切，人天罕測。罪積玄司，釁彰天府，亡者平生之日，三業六根，多諸罪結，上觸天禁，下犯地忌，中恨人鬼，有諒罪深，不測魂路，遂即一心，歸命</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道，告訴向臣，求乞章文，具如所列。臣謹為伏地拜章，上請素車白馬將軍，兵士十萬人，又請太玄君一人，官將百二十人，一合來下，主為亡人魂爽，永離三塗，名書六天，願為度脫重罪。請太玄真符，告下天地水官府，女青詔書，地下二千石、丘丞墓伯、十二塚神，泰山二十四獄，東嶽泰山地獄，中都大獄，天一北獄，皇天九平獄，南嶽衡山地獄，西嶽華山地獄，北嶽恆山地獄，中嶽嵩高山地獄，北都寒池牢檻之獄，九江水帝河伯將佐緣吏，一切放遣亡人，永離幽塗，昇遷福堂，衣食自然，不得注訟生人。恩惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上分別，求一及。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">　　<b>久病大厄金紫代形章</b></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書具銜，某年若干歲，某月日生，行年到某，今於某州縣鄉里觀院謹奏金紫代形章一通，某爰自幼小，以至于今，無德無功，叨榮重祿，歲月積久，罪咎彌深。又職在養人，政專撫俗，或綠情喜怒，傍公徇私，或率意刑罰，恨犯真聖，失在毫末，釁重山嶽，常懼冥&#36075;，唯無覺悟。某自某月已來，災疾云云，伏惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道潛貸，有感必通，某微誠上陳，伏希降鑒。謹依儀式，&#36075;金人一形，紫紋若干尺，隨年命，米一石二斗，鎮錢一千二百文，油一斗二升，紙一百二十幅，筆兩管，墨兩蜓，青絲一百二十尺，算子一百二十條，凈巾一條，用為法信，上投</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道，求乞章奏，削落死籍，注上生名。臣謹按師法，參詳天圖，某受生九天，冠帶五常，九宮籬落，八卦交纏，三光朗照，七元輔身，乾坤覆載，五氣翼形，陰陽育養，開導光明，法象天地，名參中元，司命勒籍，太一檢年，玄符記錄，在南昌上宮、紫蘭之內，玉冊七寶之函，承天順地，稟氣玄天，定算冥中，初無夭傷，今世運否，三元交喪，真氣上昇，六天鼓行，千精萬邪，枉害生民，致有理不揚，抱枉不彰，三尸枉魂，飛爽彌天，怨鬼號訴，稱恨三官，天高地邈，幽冥不理，注連生人，致有先亡祖考，中外傷精，搆合為凶。臣按天師九道考經元辰包鉤命訣之法，人命受生，有吉有凶，脩短之期，各有歲月日時，生值吉德，則長享五福，犯刑遇害，終於六極。謹尋某本命某某，命人以某，為鬼行年某災厄深重，云云。伏聞</span><span lang="EN-US" style="color:maroon"><br>
		</span><span style="font-family: 新細明體; color: maroon">
		大道普慈，好生惡殺，無災不救，無厄不解，既生當活，已成當蓋，哀念一家，愍其厄疾。臣忝任治職，奉宣慈化，不勝所見，謹冒清嚴，披露丹懇，伏地拜金紫代形章一通上聞，伏惟</span><span lang="EN-US" style="color:maroon"><br>
		</span><span style="font-family: 新細明體; color: maroon">
		太上無極大道、太上老君、諸君丈人、天師女師、三師眾尊，乞垂大恩，特賜原赦，解某宿對之愆，千罪萬過，道氣廣覆，迴育養之恩，救濟一切，賜續壽命，身入福德之中，以上官典者垂神省理，分解年命，生月胎日，宿新災厄，凶禍之氣，隨事和解，為某上請三十二天帝君、長生司馬，代形度命，南昌元君、監生使者、各三十二人，乘飛龍羽車，三十二天帝，兵馬各九億萬人，一合來下，&#36075;某金人紫紋，上詣三十二天，曆星檢宿，宮曹之中，貿名易形，更請真神玄元生氣下入某身中，更注上生籍，延命無窮。謹請延年益壽君各五人，官將一百二十人，一合來下，&#36075;某代形金人紫紋信物，上詣太清玄元生氣宮，伏請下條星度算君、貿名易形君、脫死上生君，又請臣身中功曹使者、太陰考召君吏，&#36075;某代形金人紫紋，上詣北斗太陰御女下一重冥宮，太陰典死籍庫璧櫃之中，貿某身名，易某身形，上名生籍玉曆之中，延命無極。又請</span><span style="font-size: 12.0pt; font-family: 新細明體; background: lime"></span><span style="font-family: 新細明體; color: maroon">君五人，官將百二十人，太皇萬福解患君五人，官將百二十人，三天解厄君、解害君各五人，一合來下，主為某上解生年日月胞胎所犯日月五星二十八宿醜星惡宿，下解地祇禁忌五災六害七咎八難九厄十苦十二刑殺，願北斗七星削除某死名，貪狼巨門斷絕死源，祿存廉貞貿易死形，文曲武曲除籍死錄，天綱破軍殺氣不加。願三台君解某行年六害過度疾病死喪之厄，歲月日時之厄，天地之厄，牢獄之厄，兵賊之厄，四時五行金木水火土之厄，千凶萬厄，盡乞度脫。請煩東極青華九玄上官青帝、監生度命君、貿名易形君、神仙度世君各一人，兵士各九百萬眾，乘青雲羽車，飛行萬里，一合來下，&#36075;某代形金人紫紋，上詣長生宮中，為某貿名易形，更上生籍玉曆之中，青帝冠帶，延命無窮。重煩南極南昌宮中赤帝、監生度命君、貿名易形君、元氣受生君、神仙度世君各一人，兵士各九百萬眾，乘赤雲羽車，飛行萬里，一合來下，&#36075;某代形金人紫紋，上詣南極長生宮中，為某貿名易形，更上生籍玉曆之中，赤帝冠帶，延命無窮。重煩西極白素宮中白帝、監生度命君、貿名易形君、元氣受生君、神仙度世君各一人，兵士各九百萬眾，乘素雲羽車，飛行萬里，一合來下，責某代形金人紫紋，上詣素雲宮中，為某貿名易形，更上生籍玉曆之中，白帝冠帶，延命無窮。重煩北極玄斗太陰宮中黑帝、監生度命君、貿名易形君、元氣受生君、神仙度世君各一人，兵士各九百萬眾，乘玄雲羽車飛行萬里，一合來下，責某代形金人紫紋，上詣太陰御女下一重冥宮中、太陰典死籍庫璧櫃之中，為某貿名易形，更上生籍玉曆之中，黑帝冠帶，延命無窮。重煩中央高皇三十二天玄都紫微宮中黃帝、監生度命君、貿名易形君、元氣受生君、神仙度世君各一人，兵士各九百萬眾，乘黃雲羽車，飛行萬里，一合來下，&#36075;某代形金人紫紋，上詣三十二天始生元氣宮中，為某貿名易形，更上生籍玉曆之中，黃帝冠帶，延命無窮。謹請某本命某并從官某人，千乘萬騎，為某保守祿命，拘制三魂，滅除九氣，易形生神，安鎮宮府，長生無窮。又請某行年某并從官某人，千乘萬騎，為某保延祿年，拘制魂魄，削死上生，安神定氣，永鎮生宮之中。願真君父母為某上消天上四方星宿之災，下散地上八方之禍，各保某祿命，上詣三天曹，解某身中真官考召，解脫羅網，削死上生，移名玉曆生錄之中，轉禍為福，轉凶作吉，以德消刑，以福消禍，四時五行，金木水火土，雖復相殺，還復相生，戊己中和，神仙道成，願左右玄元始氣生活某。若犯天地水三官殃考，應還鬼伍者，願三台君解除。億基萬考，千咎百禍，十凶九厄，三災八難之中，特為解救，增益算壽，更著生錄。願明曹典者，尋拔十方之內，某所犯宿連罪命衰厄所在，悉為隨事和釋於三河四海、九江八極、天地水三官、百二十曹府、六律九章、泰山二十四獄、玄河北獄之中，拔贖某三魂七魄，女十四魄。還附身形。又請三天拔命君、度厄君、度命君、濟厄君各十二人，消災散禍君十三人，倉穀吏、樹木嗇夫、二十八宿、三百六十五度、周天八極君十二人，左右執法君十二人，官將百二十人、河畔六府、河伯水府、解厄緣吏三百六十人，又請中宮閑能兵士百萬人，一合來下入某身中，消</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		除行年本命十二禁忌，衝破拘元檢敗，大會小會、五刑九厄、五凶六害、九醜衰厄安定五藏，調和六府，百病除差。又請周鼎君一人，治大夫宮中，為某和解曆紀，周旋八極，除死籍，上生名，超百二十生氣，延年不老。又請南上君一人，官將百二十人，治列庫宮。周玉君一人，官將百二十人，治地理宮中，衣綵朱袍，丹陽之幘，通天之冠。又請周鼎玉女千二百人，衣綵衣，一合來下，為某致含生之氣，延年度厄，召還魂魄，附某身中，記生名，除死籍，乞生活。章上所請千二百官君將吏兵，并&#21201;下某身所住所居里中，監察真官四野九野都平君，道上二玄三元四始甲子諸官君，十二水帝河平侯，所在神祇社稷，咸承臣今章御之後，乞某災厄過度，年命延長，四大休吉，道力扶持，元元安穩，以為效信。恩惟</span><span lang="EN-US" style="color:maroon"><br>
		</span><span style="font-family: 新細明體; color: maroon">
		太上分別，一辰原臣愚。謹因二官直使、正一功曹、左右官使者、陰陽神&#20915;吏、科車赤符吏、剛風騎置驛馬上章吏、飛龍騎吏等各二人出，操臣謹為大道弟子某奏金紫代形解厄延命大章一通，上詣太上某曹治。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>收魘夢章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某列訴千生有幸，得在道門，以自保持，被蒙恩覆，闔門端正，每自喜樂。但以肉人奉法初淺，愆咎累臻，某自近已來，寢臥不安，眠則魘魅，又夢寤參錯，多見先亡後化往來，輒便驚魘，大小惶怖。依憑</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道請治，告臣求乞章奏，以自救護。謹為拜章上聞，願乞</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道哀愍肉人，解除殃害。若有故氣太歲太陰大將軍，此時司命十二月建，前後八神，拘刑破殺，宅中伏龍，七獄掾吏、遲留逆殺、四面蜚功、懸尸六害、十二下媚，及客鬼寄住之氣，盡令消散。謹請萬神君五人，官將百二十人，主為某卻死來生，卻禍來福，辟斥故氣，精祟注鬼。重請天昌君，黃衣兵士十萬人，主收某家中外強</span><span style="font-size: 12.0pt; font-family: 新細明體; color: maroon; background: lime"></span><span style="font-family: 新細明體; color: maroon">、十二刑注、夢寤之鬼。重請太陽君一人，官將百二十人，治佐蘭官，主治眠臥不安，驚怖之鬼，皆令銷卻。若有塚墓十二塚訟強</span><span style="font-size: 12.0pt; font-family: 新細明體; color: maroon; background: lime"></span><span style="font-family: 新細明體; color: maroon">，復連一切，盡以三氣除之，解絕復連，不得為後生人作精祟。重請天中敢健吏兵君，官將百二十人，主收捕某家先亡遲留逆殺考害之鬼，付女青北獄治罪。某身中所苦，悉令除差，臥得安貼，不復驚魘。恩惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上分別，求一辰。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>為亡人首悔贖罪解謫章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某乙素以下官子孫，運會有年，遭逢大化，操信制屬，以自保治，蒙恩覆蓋，大小慶慰。而以頑愚，修奉多違，以招考罰。頃來轗軻，凡百無善，某身疾病，從來云云。伏自考思，精祟所由。恐亡人某生時犯罪，不忠不孝，不仁不慈，娌情嫉&#22956;，罵譽咒詛，牽天引地，叫喚神靈。或貪財盜竊，枉剋非理，改動所作，凡百無善，致收大考，擊身后土。恐亡&#27521;之後，被受重謫，魂魄考對，結在三官，徒刑作役，楚毒備至，不堪困苦，逮累生人，致令某家基考復注，殃禍不絕，生死困辱，不自解免。元元之情，憑恃道氣。某今備條某生時罪狀，首列詣治，并責某物，以立心信，拔贖某生時所犯百萬之罪。臣以頑間，不明鬼氣，謹承某辭，伏地拜章上聞。唯願</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		太上大道、天師門下典者，特垂愷悌之恩，察臣所奏，乞依</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		太上首悔之制，為某家亡人某隨事和釋，解散考謫重遣。功曹使者，責某信儀，遙詣</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		三天曹，按某生時所犯，隨原料剔，削除刑名，絕滅事目。謹請太玄真符攝下女青詔書，地下二千石，丘丞墓伯，十二塚神，泰山二十四獄，中都大獄，天一北獄，皇天九平獄，天地水三官，河侯河伯，將佐緣吏等，一切放某等魂魄，使還附尸骨，免離囚徒困苦之中，得上屬天曹和樂之地，斷絕殃注，滅除死籍。若某生時有犯五盟七詛，更相拘牽，結逮不解者，某乞丐一切解罷釋散。某家從今以去，令生死安穩，門戶隆利，疾病除差，以為效信。恩惟</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">太上分別。求哀。</span><span lang="EN-US" style="color:maroon"><br>
		</span><b><span style="font-family: 新細明體; color: maroon">賣亡人衣物解罪謫遷達章</span></b><span lang="EN-US" style="color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="color:maroon"><br>
		</span><span style="font-family: 新細明體; color: maroon">
		上言：謹按文書，某列素以胎生肉人，下官子孫，千載有幸，得奉</span><span lang="EN-US" style="color:maroon"><br>
		</span><span style="font-family: 新細明體; color: maroon">
		大道，兼蒙恩育，賜某大小百官重籙，參佩內外，光顯非分，實荷罔極。但某等肉人，生長季俗，不能承科，奉戒多違，招延考罰。亡過某前得疾病，不蒙原赦，以某年月日謝命三官。從此已來，疾氣云云。恐某先身宿綠，及在世之時，所行罪惡，新故乘釁，及存亡考負，魂魄擊對，在三官困苦之中，不堪憂惱，注逮生人。某大小痛死憂生，無復情計，不知立何功德，以相拔贖，謹責某生時服飾某種衣物，以贖某死魂，重謫斷絕，復連歸命。告臣求乞章奏，上如所列。臣以</span><span lang="EN-US" style="color:maroon"><br>
		</span><span style="font-family: 新細明體; color: maroon">
		大道慈化，憐生愍死，歸向之民，存亡戴賴，最以幽摯之魂，有昇遷之慶，法輪開度，化生人道。某丹心惻盡，敢綠慈恩，仰希照潤。謹冒清正，拜章上聞，唯蒙</span><span lang="EN-US" style="color:maroon"><br>
		</span><span style="font-family: 新細明體; color: maroon">
		太上無極至真申臣所奏，原赦某先身今世，特垂料省。謹為上請素車白馬將軍，兵士十萬人，又請太玄君一人，官將百二十人，主知某魂神閉擊所在，若長淪三徒，名書六天，願盡為度脫。重請仙官大歷君，官將百二十人，治西水宮；重請太玄真符，告下天地水三官，女青韶書，地下二千石，丘丞墓伯，十二塚神，泰山二十四獄，中都大獄，天一北獄，皇天九平獄，東嶽泰山地獄，南嶽衡山地獄，西嶽華山地獄，北嶽但山地獄，中嶽嵩山地獄，北都寒池牢檻諸獄，九江水帝，河侯河伯，將佐掾吏等，一切放某魂魄，削去罪目，解除刑名，放囚出徒，沐浴冠帶，遷昇福堂，反胎化生，還於善門，絕死注於六官，上生名於丹籍，賜某等大小所苦，並蒙除愈，口數無他，向願從心，以為效信。生死千罪萬過，唯乞原赦。恩惟</span><span lang="EN-US" style="color:maroon"><br>
		</span><span style="font-family: 新細明體; color: maroon">太上分別。求哀。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　<b>滅度三塗五苦鍊尸受度適意更生章</b></span><span lang="EN-US" style="color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="color:maroon"><br>
		</span><span style="font-family: 新細明體; color: maroon">
		上言：謹按文書，臣以凡愚，先身功微，雖生人道，履於穢世，塵濁所染，自分淪胥，絕望天路，皇極哀矜，未見刑辟，闖關僥倖，得參三景真經。雖志自克勵，而為尸蟲所纏，累在嗜欲，觸事違戒，加值今陽九運促，驅除已及，功沒罪見，未能自拔，常懼一旦奄忽無期，雖念自新，而結縛未解，善綠未至。敢以刑餘之命，於三掠之門，冒陳瞽誠，干杵天真，追念悚息。臣某等誠惶誠恐，頓首死罪死罪。臣竊見經旨明戒，有可憑恩。經言：自非先身有善，累劫之功，名書瓊簡，不得妄見寶經。預以見者，皆應昇度。或功德未足，生死未充，未得白日飛騰。或託尸解，暫經太陰，魂神受對，寄形地官，因綠期訖，得還故宅，一時俱昇。如靈旨所誠，則奉法者，猶有可冀。是以愚臣敢申所見。即日有某郡縣鄉里某，年如干歲，本命某甲，某帝領籍，某月生，受命某天。某在世之時，闚</span><span style="font-size: 12.0pt; font-family: 新細明體; color: maroon; background: lime">
		（門＋俞）</span><span style="font-family: 新細明體; color: maroon">好慕，詣道士某，登壇結盟，奉受三景洞經，供養禮拜，時修齋直，但某身履下世，穢濁所牽，功德未滿，滅根未絕，如靈旨所期，某雖形滅，應在尸解。恐某因綠未定，先功未充，以某月日時以疾去世，託滅太陰，形寄土官。今停柩殯宮，須待良辰，遷還蒿里。功德未足，未便早遷，恐為土府所見驅逼，不相容安，魂飛魄揚，尸形匪寧，搖動考對，注連復生。臣宿世因綠，與某忝結天親，俱處末俗，私心憂念，雖靈契有定，臣猶不自安。嘉荷任之日，以開度為先。今仰憑</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		無極天尊、元始大化、明真之旨、正一之科，謹為攝齋，拜章上聞。願</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大慈哀矜，原除某前身及在世時所犯罪釁，諸有三塗之根，五苦之結，在三官九府考屬執罰之曹，神兵力士鎚杖之下，刑係刀山劍樹，九幽長夜地獄之中者，乞申臣今章，告下三官，賜以某生時建善之功，拔度魂神，還復故形。若某神離魄蕩，尸肉朽腐，願五帝尊神還其肌膚，養復魂神，三光飲哺，注以洪泉，通其榮衛，潤以血氣，應轉者轉，應度者度，應生者生。願某所屬某嶽某山真靈正神，為符下九土地官，各依部界，供給有無，一如明真科旨。當使形安神守，魄不蕩散，頓消罪源，精神還復故宅。乞臣章御之後，某復受生鍊尸，還復故形，上補真仙。伏願</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		太上門下典者，申臣翹翹之心。所奏蒙御，開度幽冥，上願</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		天慈造化，無量大恩，下使臣愚念不辜。恩惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		太上分別。求哀云云。為某拜上滅度形神、拔出三官九府三塗之根、五苦之結、開九幽地獄、還復魂神、鍊尸受度、適意更生章一通，上詣</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上某宮曹治。伏須告報。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>出喪下葬章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某列奉法無狀，招延凶考，亡人某以某年月日役命三官，安喪宅內某地，未得葬之。當以今月某日某時，權移某屍柩，從某地出，安埋某處。某奉屬清真，委誠道氣，不復從師卜問，懼為太歲將軍、十二月建、鉤刑破殺、下官故氣、千禁萬忌所見傷害，求臣上聞，以自防護。臣按某為道民，事與俗殊，送終葬死，無所忌諱，一心之民，在可哀愍。謹請太素太始君五人，官將百二十人，又請葬埋吏十二人，一合下符，攝下女青詔書，地下二千石，丘丞墓伯，十二塚侯，及所經由里域路次禁忌之官，不得侵犯某家，當令某潛寧后土，精爽安穩附就，魁綱眾忌，一切消滅。要以某家死生無他，以為效信。事訖言功。恩惟太上分別</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">。求哀。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　<b>新亡遷達開通道路收除土殃斷絕復連章</b></span><b><span lang="EN-US" style="font-family:&quot;New MingLiu&quot;;color:maroon"><br>
		</span></b><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某列素以胎生肉人，下官子孫，千載有幸，得奉</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道，被蒙恩覆，得全首領人口，某等誠用欣慰。兼蒙師道所見哀憐，賜署某大小天官籙治。荷恩隆重，實在罔極。肉人生長末俗，不能勤修，建立功德，上報恩澤，百行多違，罪過山積，招延考罰，家門衰頓，喪禍不絕。亡過某前得疾病，不蒙原赦，以某年月日命謝三官，從此已來，宅舍不安，鬼氣不絕，光怪夢寤，疾病云云。喪衰之餘，懼怖屏營，恐某等死時日惡，殃注不已，詣臣告訴，求乞章奏，上如所列。臣按受陰陽造化而生，雖承九天之業，假備四大而成，生時相給，終畢相還，陰陽相配，雌雄相隨，陽唱陰和，男行女從，三萬六千神，眼為生宗，受明日月，卯酉二門，在人為神，去人為鬼，人之將死，故眼睛光墮，左雄右雌，名曰土殃。從一至三，雄白雌黃，二七十四，毛羽飛翔。翅腳帶毒，動則輝光。口銜金殺，向人</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">皆亡。束西緣緯，南北乘經，值遇太歲，太陰將軍、王耗之神，住不敢行。途路既塞，恐成災殃。有犯重喪，奮羽吐毒，注害生人，死注不絕，綠此而興。又恐某屬三塗，尸役地官，搖動驅逼，還逮生人。臣以師道正一嚴明，生死異世，不得相干。某生死氣逮，注復相延，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">如不解救，則存沒莫分。人命至重，枉檻難容。臣謹為拜章一通，伏願師道必垂哀矜。願請仙官討氣君一人，官將百二十人，主為死人某開通太歲、太陰大將軍，此時司命王耗，千禁萬忌，約&#21201;四時之官，開通道理，不得拘留某精爽注復生人。又請北辰司馬都官從事君一人，官將百二十人，誅殃君五人，官將百二十人，收捕某死時雌雄殃殺魁綱之鬼，復注之氣，疾速去離。某家各還本屬，四時之官，不得拘留，原某前身及今生在世時千罪萬過，千愆萬咎，悉皆赦除。某盟結既解，遷達魂神，去離三塗五苦，還昇福堂，衣食自然，利祐後人，不得更相戀慕，復連殃注，於今斷絕，地官衛尸，神還更生。並賜某家從今已去，大小某等疾病陰私除差，門戶安穩，生死受恩。恩惟，</span><span lang="EN-US" style="color:maroon"><br>
		</span><span style="font-family: 新細明體; color: maroon">太上分別。求一及。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　<b>新亡灑宅逐注卻殺章</b></span><span lang="EN-US" style="color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="color:maroon"><br>
		</span><span style="font-family: 新細明體; color: maroon">
		上言：謹按文書，某素以胎生肉人，下官子孫，運會有幸，得染清化，常蒙恩覆，誠自歡慰。但肉人闔門頑愚，施行多違，招致考罰，頃年以來，家居轗軻，喪死相係。某抱病疾，以某月日死亡，恐某死亡之日，注復生人，有土殃惡氣，喪車</span><span style="font-size: 12.0pt; font-family: 新細明體; color: maroon; background: lime"></span><span style="font-family: 新細明體; color: maroon">雄雌之鬼，盤停宅內，傷賊不已。肉人惶悸，無復心膽，告訴向臣，求乞請除宅中注殺，安神定氣，上如所列。臣按人死之日，魂魄流散，化成八殺，雌雄咎注，喪車</span><span style="font-size: 12.0pt; font-family: 新細明體; color: maroon; background: lime"></span><span style="font-family: 新細明體; color: maroon">，或出或上，還重殺害，纏綿宅內，伺候衰缺，復欲中傷，注害生人。謹為伏地拜章一通上聞，特從大道迴神降福，流清蕩濁。謹請天中敢健吏兵千二百人，又請逐注鬼禽奇君、水坦吏各一，合來下某家宅舍之中，收捕</span><span style="font-size: 12.0pt; font-family: 新細明體; color: maroon; background: lime"></span><span style="font-family: 新細明體; color: maroon">尸注鬼，雌雄客殺，喪車</span><span style="font-size: 12.0pt; font-family: 新細明體; color: maroon; background: lime"></span><span style="font-family: 新細明體; color: maroon">，一切絕滅。又請卻殺將軍十二人，一合下到某家宅中，收卻百二十殃殺之鬼，并劫某家所居里中真官注氣，并守宅三將軍，二十四吏，兵士三十萬人，各堅兵刃外向，繞宅三重。又請神水使者與請官併力掃灑宅中神水，雲行萬里，清嚴宅內，蕩除尸穢，眾官備衛，神明鎮守，并遷某臨亡之時報殺將軍，功成事訖，各還天曹，列受功賞。并請安宅、穩宅、鎮宅、清正吏一合下，安鎮宅舍，保護人口，使復注絕滅。肉人千罪萬過，生死所犯，一乞原赦。恩惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上分別。求哀。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">　　<b>受官拜章</b></span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某素以下官之餘，胎生下愚，遭遇開泰，得在民次，猥蒙天地重光之覆，得預階倫。昔處在某朝，職滿被銓，遷報某位，王命已行，不敢稽闕。當以某日拜受板印，仰憑大化清淳之氣，奉發之日，不問時王，歸情師道，告臣求哀。謹為伏地拜章上聞，為某上請朱雀君一人，官將百二十人，治洛平宮，主萬民和合，賓客人眾，飲食皆令笑喜，無有怨惡。重請位官受爵君，官將各百二十人。重請四方夷蠻戎狄君，官將各百二十人，一合下，營衛某。受拜板印之後，辟斥眾災禁害之氣，使某職顯易遷，居官清利，安穩無他，以為效信。所請君吏，謁言上官，中宮錄署，無令志恨。恩惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上分別。求一辰。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>臨官蒞民章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：某以下愚，誤蒙大恩，為時所銓，顯叔某縣。王命既加，當親民物。便以時世偽濁，人鬼互權，肉人功薄，無以禳災。今月某日，啟邁即路，&#23557;用某月日到境入界，仰恃道氣，不敢卜日問時。入境之日，為土地精靈、符師社廟、飲食故氣、太歲將軍、道上禁訶、五行王相、魁綱諸忌所見中傷，告臣自列，求乞防保。謹為拜章，願上官典者，告下某里中土地真官、郵書驛騎、亭傳里邑，皆為開通營衛某身。重請昌落君一人，官將百二十人。重請祐護將軍、萬福丈人、官將，辟斥眾災。解除禁害君一人，官將各百二十人，與四方夷蠻戎狄君吏各一合來下，同共營衛某身，太歲將軍，四時王耗，千禁萬忌，使某到境入界，安穩無他，居官清利，口數康靖，在職遷顯，歲終如願，時君將吏，言功報勞。恩惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上分別。求一辰。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>受官消滅妨害章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某遭遇時會，得在清化，身佩仙官，出入蒙恩，誠用光慰。某從某世已來，官爵相承，蒙國重恩。今忝某職，以某日恭受王命，溥倚大道，不卜不問，不擇日，不揀時，持心而行。自受職已來，夢寤參錯，疾病更互，怪異妄生，不知何由。推按歲曆，天地六甲，受板日，某子值五離本命，某子行年甲午破子，以十一月受板。復是衰月，太歲某，刑殺在某，墓殺在某，某為刑殺，更相衝&#23557;。時日所臨，下值六合，仍會六害。伏聞</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道無禁無忌，精誠不至不能，禳災卻害，馳來告臣，求乞文書，謹以上聞，願以道氣下流。謹為上請天閣君，官將百二十人，治安陽宮，主開除九天禁忌。某受命者，消滅之。請天王玉女千二百人，衣青衣，主收天下萬民，拜官受位，印金銀，通神明，卻災除害，身壽百歲，若某拜受之日，為五離時，有妖惡眾害，悉為消滅，乞上官典者差下所請。某中如干政君</span><span style="font-size:
9.0pt;font-family:新細明體;color:maroon">若府，云府中二＋四政。若郡，云郡中二十四政。若州，云州中十八政。縣，云縣中七政君。</span><span style="font-family: 新細明體; color: maroon">一合併力為某禳卻眾惡，消滅禁忌，在官無他，論議合德，吏民歡心，時蒙遷位，歲竟安穩。如願之日，所請天官，言功報勞，不負效信。恩惟太上分別。求哀。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>遷臨大官章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某素以胎生肉人，枯骨子孫，昔以樂化制，屬</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道以自保治，蒙恩端厚，常自喜慰。某冑胤之門，世以仕官為業，累為某官，綜治王事，名續顯著，今還某職，非某肉人所能披致，仰感大道覆載之祐。某官處在機要，或在塞外云云。職攝百國大政，君臣多是強勢，吏民權下，悉皆習滑，又多獄繫，枉直難明，懼文失中，遭罹譴負，歸誠</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		大道廣納之施，訴告向臣，求乞文書，以自保護。臣忝荷重任，不勝肉人告訴之至，謹冒清嚴，拜章上聞，願垂矜祐。謹請束九夷、南八蠻、西六戎、北五狄君各十二人，將吏兵士及時下，圍繞某所住宅，俠從左右。重請萬福君五人，官將百二十人，主辟斥故氣精祟，咒詛媚固，使卻死來生，卻禍來福。重請大星君五人，官將百二十人，治石仙宮，主制百姓口舌，讒謗不行，收正其位，令百姓吏民相見笑喜。重請祐護將軍、萬福丈人，官將百二十人，主營衛某身。重請青蒼君，官將百二十人，治巨門宮，厭官怨條刑禍之氣，止之不到。願上請天官時君，將吏一，合同時來下某州郡縣鄉里舍，各隨所主，擁護某身，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		辟斥邪精瘟毒疫癘之氣，謀議媚固，皆令消滅，使某心開意，悟五神聰，了所言者，當所作者，允如千百口，皆為伏諾，蘊積唯新，闔門平安，歲終舉善，公私隆利，以為效信。當為時君將吏言功舉遷，以報勞苦，肉人大小千罪萬過，並乞原赦。恩惟</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">太上眾真分別。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>保護戎征章</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">具法位，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		上言：謹按文書，某列素以胎生肉人，下官子孫，運會有幸，遭逢大化，被受恩覆，誠用欣慰。但以頑愚，罪過山積，常招禍祟。云云。道里長遠，行經江山，歷涉淮泗，方向凶敵，白刃之中，鋒毒既交，酷加文武。又軍法嚴峻，動有梟戮，妨惡持權，脅人為暴。肉人功薄，無以禳災。恐某當此厄難，不能度脫，元元之情，憑恃道氣，詣治告臣，求乞祐護。謹為伏地拜章一通，上請東方九夷君、南方八蠻君、西方六戎君、北方五狄君各十二人。重請千里君、萬里將軍、祐護將軍，共營衛某身，隨逐覆蓋所在之處，常令安穩。辟斥眾災、疫癘鬼賊，使某白刃不加，度脫厄難，官中清利，無他譴負，以為效信。當為時君將吏言功報勞。恩惟太上眾真分別。求一及。</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:標楷體;
color:maroon">&nbsp;</span></p>
		<p class="MsoNormal" align="left" style="line-height: 150%; margin-top: 0; margin-bottom: 0">
		<span style="font-family:新細明體;color:maroon">赤松子章曆卷之六竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
