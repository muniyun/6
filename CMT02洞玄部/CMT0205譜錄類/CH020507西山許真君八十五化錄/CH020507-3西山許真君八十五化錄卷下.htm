<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部譜籙類</font></span><font size="3" color="#008080">(CH0205)</font></td>
      </tr>
		<tr>
        <td width="95%" align="left" height="100%">
        <p style="margin:0cm;margin-bottom:.0001pt" align="center"><b>
		<span style="font-size:24.0pt;font-family:新細明體;color:maroon">西山許真君八十五化錄</span></b></p>
		<span style="font-size: 12.0pt; font-family: 新細明體; color: maroon">
		經名：西山許真君八十五化錄。三卷。原題『西山勇悟真人施岑編』。底本出處：《正統道藏》洞玄部譜錄類。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		西山許真君八十五化錄卷下</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 9.0pt; font-family: 新細明體; color: maroon">
		西山勇悟真人施岑編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">神烈化</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　昊君名猛，字世雲，濮陽人，仕昊為西安令，因家焉。性至孝，齡齡時，夏月手不驅蚊，懼其去己而噬親也。年四十得至人丁義神方，繼師南海太守鮑說，復得秘法。昊黃龍中，天降白雲符授之，遂以道術大行於昊晉之問。晉武帝時，祖師從世雲傳法，世雲盡以秘要授之。永嘉末，杜強寇蜀攻陷州縣，祖師既誅大蛇，世雲日：蛇是蜀精，蛇死則杜強滅矣。卒如其言。嘗見暴風大發，書符擲屋上，有青烏銜去，風即隨止。或問其故，答日：南湖有舟遇此風，中有二道士呼天求救，故以此止之。驗之，果然。西安令干慶死已三日，世雲日：令長數未盡，當為訟之于天。遂外於屍傍，數日與干慶俱起。慶弟著作郎寶感其異，遂作《搜神記》行於世。嘗渡豫章江，值風濤，乏舟，世雲以所執白羽扇盡水而渡，觀者駭異。寧康二年，祖師上昇，世雲復還西安。是年十月十五日，上帝命真人周廣捧詔召世雲，遂乘白鹿車與弟子四人白晝沖昇，宅號紫雲府。</span><span style="font-size: 9.0pt; font-family: 新細明體; color: maroon">今分寧縣昊仙村西平靖昊仙觀是也。</span><span style="font-family: 新細明體; color: maroon">政和二年五月，准拙關封神烈真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩日：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　西安縣令氣雄豪，孝道雙全法術高。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　青烏銜符回暴劂，白江踏扇渡洪濤。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　追魂復體生干慶，躡跡誅蛇滅杜強。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　立就玄功丹詔至，鹿車穩駕上天曹。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">正特化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　蜀川陳勳，字孝舉，乃世族儒生，博學洽聞。時魏遣鍾會、鄧艾伐蜀，劉禪降，孝舉時尚少，已有出塵之志。入青城山師谷元子，求度世之法。繼聞祖師在旌陽仁政及民，走謁公庭願充書吏，祖師嘉之，付以吏職。凡表率輩流設化民俗撫字之術，裨益為多，遂引為門弟子。而託以腹心，典司經籍，守視藥鑪。祖師沖翕令執策導前焉，昔玉隆官西麻有孝舉道院，號承仙府，手植巨梧一株，其院面梧而居，政和二年五月，准誥封正特真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　時當世亂孰崇儒，獨入青城訪道樞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　嚮服祖師行善政，乞為徒弟樂奔趨。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　腹心可託司經籍，志力無虧視藥鑪。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　執策導鸞沖舉後，蒼蒼巨梧蔭唐麻。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">元通化</span><span lang="EN-US" style="font-family: New MingLiu; color: maroon"><br>
		</span></b><span style="font-family: 新細明體; color: maroon">
		　　廬陵周廣，字惠常，大將軍瑜之後。少好天文音律之學，長通無為清靜之教，嘗與同志遊蜀雲臺山，得漢天師驅剪精邪之法，救民疾苦。聞祖師在旌陽，逕詣公庭，願備下執，祖師納之。令供侍杖屨，夙夜惟勤。遵行道法，始終不息。還居私第，左右無違。乃就宅西百餘步間築室以居，祖師飛舉，惠常與曾興國同縿龍車，宅號宣韶府。</span><span style="font-size: 9.0pt; font-family: 新細明體; color: maroon">唐保大中州牧周令公紹真人為祖，修營其宅，改曰宣紹府。有碑刻尚存，今日太虛觀是也。</span><span style="font-family: 新細明體; color: maroon">政和二年五月，准詔封元通真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　詩日：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　將家俊裔蘊才良，博學多聞喜老莊。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　法禮張君參正一，道求許宰謁旌陽。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　侍供杖屨心無怠，音聽琳琅志愈強。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　及至祖師昇舉日，同縿鸞馭赴仙鄉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">神惠化</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　泗水曾亨，字興國，參之後也。少為道士，天姿明敏，博學多能，修三天法師之教。逆知來物，名山列嶽有路必通，妙訣靈符無治不愈。神人孫登見之日：子骨秀神清，砥礪精勤，必作霄外人矣，子勉之。後隱居豫章之豐城，聞祖師道譽投謁門下，願侍巾几。祖師雅器重之，神方秘訣無不秘傳。後縿龍車昇天。今豐城縣真陽觀是其遺邇，政和二年五月，准誥封神惠真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　詩日：</span><span lang="EN-US" style="color: maroon"><br>
		</span><span style="font-family: 新細明體; color: maroon">　骨秀神清霄外人，精勤砥礪證高真。</span><span lang="EN-US" style="color: maroon"><br>
		</span><span style="font-family: 新細明體; color: maroon">　名山列嶽皆通路，妙訣靈符普濟民。</span><span lang="EN-US" style="color: maroon"><br>
		</span><span style="font-family: 新細明體; color: maroon">　師得仙君親教育，道躋聖域際經綸。</span><span lang="EN-US" style="color: maroon"><br>
		</span><span style="font-family: 新細明體; color: maroon">　慇蔥立就玄功大，駕鶴膠龍出世塵。</span><span lang="EN-US" style="color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">洪施化</span><span lang="EN-US" style="color: maroon"><br>
		</span></b><span style="font-family: 新細明體; color: maroon">
		　　鉅鹿時荷，字道陽，乃黃冠上士，少修道德之教，入四明山，遇神人教以胎息眾妙之術。用能卻寐絕粒，役使鬼神驅除邪魅，點化金玉蜩濟窮苦，民受其賜聲聞遠邇。惠懷之世，聞祖師道法盛行江左，徒步踵門願充弟子。祖師納之，授以妙訣，復遺還山，教導徒眾。明帝詔赴闕，師問之，堅不願留，竟歸依棲祖師侍側。寧康二年，與陳孝舉執策導從昇天。有遺連在豫章城，號紫蓋府，今南昌縣廳是也。東海林陽縣奉仙觀乃其舊隱。政和二年五月，准誥封洪施真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩日：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　四明昔日遇神人，授以玄機要妙因。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　驅役鬼神興便利，點成金玉濟飢貧。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　一時帝寵雖難得，千載師恩不易親。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　歸隱西山頻侍誨，獲膠龍馭離埃塵。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">精行化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　豐城甘戰，字伯武，草澤布衣，以孝行見推於鄉黨，遭時亂離晦邊草澤，喜神仙久視之術。聞祖師行孝道法，除害利物，遂造問，懇請願備驅役。祖師異其材器，可其所請。至祖師上昇，復付以金丹妙訣。伯武後歸豐城，布德行惠。至大建元年正月七日亭午天韶下，乃駕麟車乘雲而去。</span><span style="font-size: 9.0pt; font-family: 新細明體; color: maroon">今縣中清都觀乃昔藏丹之地。</span><span style="font-family: 新細明體; color: maroon">其故宅號華陽亭，有飛簧觀為之奉祀。政和二年五月，准誥封精行真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　晉室當時正亂離，隱身草澤自柄遲。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　身行孝道推鄉黨，性樂神仙過祖師。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　誅戮蟒蛇平巨害，斷除蛟蜃絕群孳。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　功成獨駕麟車去，壇井遺蹤在劍池。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">勇悟化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　沛郡施岑，字太玉，鄉問壯士。祖朔仕昊，因徙居九江赤烏縣。太玉狀貌雄傑，勇健多力，弓劍絕倫。祖師初領徒眾誅海昏大蛇，會鄉壯三百餘人來助力，太玉預焉，致恭懇乞願充役者。祖師納之，與甘伯武常執劍侍左右。寧康二年十一月二十八日，晨起見束方日中有一童子，乘綵雲執素策驅蒼虹降其所居，宣玉帝詔，遂御蒼虹乘雲而去。祖師宅束南二里問有壇日紫玉府，即其所棲之地。西嶺鎮江千石上有觀，今額至德，為太玉眺臺，南昌之地亦有之，皆所以眺望水妖也。政和二年五月，准誥封勇悟真人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩日：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　撫劍從師創鉅勳，斬蛇誅蜃獨超群。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　少年弧矢競威武，壯歲詞章頗廣文。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　身脫貌琳思晉道，手搏龍虎懶朝君。</span><span lang="EN-US" style="color: maroon"><br>
		</span><span style="font-family: 新細明體; color: maroon">　自從清蕩江西境，執策乘此馭綵雲。</span><span lang="EN-US" style="color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">潛惠化</span><span lang="EN-US" style="color: maroon"><br>
		</span></b><span style="font-family: 新細明體; color: maroon">
		　　蘭陵彭抗，字武陽。以懿戚久處師門，舉孝廉仕晉累遷尚書左丞，密修仙業。以疾辭朝，師事祖師，仍納愛女為祖師子婦。</span><span style="font-size: 9.0pt; font-family: 新細明體; color: maroon">舊以彭女為夫人，非也，故老稱為子婦是矣。祖師懷帝永嘉未化炭婦誅蛇而彭君在許，其年已七十六七矣，豈復親匹偶乎。亦屢聞祖師夫人周氏，今者《</span><span style="font-size: 9.0pt; color: maroon">
		</span><span style="font-size: 9.0pt; font-family: 新細明體; color: maroon">
		孝道讚》</span><span style="font-size: 9.0pt; color: maroon"> </span>
		<span style="font-size: 9.0pt; font-family: 新細明體; color: maroon">有《</span><span style="font-size: 9.0pt; color: maroon">
		</span><span style="font-size: 9.0pt; font-family: 新細明體; color: maroon">
		周女史答吁母問》</span><span style="font-size: 9.0pt; color: maroon"> </span>
		<span style="font-size: 9.0pt; font-family: 新細明體; color: maroon">
		一篇絕妙，疑是夫人謙稱，故日女史新藏經稱聖母非也。</span><span style="font-family: 新細明體; color: maroon">槍師念其恪誠應諸秘要纖悉付之，速遣還朝，至穆帝永和二年致政南遊，挈家居豫章城中，再詣門下，朝夕扣問，道業精進。宋高祖永初二年</span><span style="font-size: 9.0pt; font-family: 新細明體; color: maroon">職方秉作義熙二年。</span><span style="font-family: 新細明體; color: maroon">八月二十四日，舉家二十六口白日昇天。</span><span style="font-size: 9.0pt; font-family: 新細明體; color: maroon">郡城有宗華觀。</span><span style="font-family: 新細明體; color: maroon">政和二年五月，准址閣封潛惠真人。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　詩日：</span><span lang="EN-US" style="color: maroon"><br>
		</span><span style="font-family: 新細明體; color: maroon">　棄卻榮官要學仙，掛冠解紱便歸田。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">挈家匪欲叨華拋，問道惟期際本淵。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">遺女與師供灑掃，投身為弟愈精專。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">潛修玄業勳成就，舉室飛昇上九天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">和靜化</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　南昌吁烈、字道微。以懿戚久處師門，少孤，事母以孝聞。母蓋祖師之姊也。祖師凡二姊，吁母為之孟。</span><span style="font-size: 9.0pt; font-family: 新細明體; color: maroon">《</span><span style="font-size: 9.0pt; font-family: New MingLiu; color: maroon">
		</span><span style="font-size: 9.0pt; font-family: 新細明體; color: maroon">
		遺愛錄》</span><span style="font-size: 9.0pt; font-family: New MingLiu; color: maroon">
		</span><span style="font-size: 9.0pt; font-family: 新細明體; color: maroon">
		云：南昌吁君烈鍾離君嘉，皆許君之甥。則吁母為祖師姊信矣。</span><span style="font-family: 新細明體; color: maroon">祖師為其孀居，乃築室於宅西數十步間，俾居之。故母子日聞道妙，祖師每出則吁母代掌其家事，仙賓隱客咸獲見之。</span><span style="font-size: 9.0pt; font-family: 新細明體; color: maroon">胡天師《</span><span style="font-size: 9.0pt; font-family: New MingLiu; color: maroon">
		</span><span style="font-size: 9.0pt; font-family: 新細明體; color: maroon">
		石寵詞》</span><span style="font-size: 9.0pt; font-family: New MingLiu; color: maroon">
		</span><span style="font-size: 9.0pt; font-family: 新細明體; color: maroon">
		日：吾昔嘗到此，則客於吁母。</span><span style="font-family: 新細明體; color: maroon">母子並受玉皇詔部分仙眷昇天，今牆西道院乃其舊居。</span><span style="font-size: 9.0pt; font-family: 新細明體; color: maroon">號合儀府。</span><span style="font-family: 新細明體; color: maroon">政和二年五月，准誥封和靜真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　詩曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　母慈子孝兩相因，同志修行合至真。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　蕙室風和延隱客，萱堂晝永款仙賓。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　時聞道妙因師教，日聽師音與道親。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　丹詔委令專部分，同縿仙駕離埃塵。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">普惠化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　南昌鍾離嘉，字公陽。以懿戚久處師門，祖師仲姊之子，少喪父母，植性簡淡。祖師嘗歎其有受道之姿，乃授之神方能拯救，付之妙訣能役逐。祖師昇天，首以金丹之賜。是年十月十五日日中，碧霞寶車自天來迎，公陽拜詔昇車而去。新建象牙山西源是其所也，有觀日丹陵，石藥臼尚存，號鍾玉府。政和二年五月，准誥封普惠真人。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　詩日：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　孑然身似野雲翔，植性孤高智識長。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　役使萬神存妙訣，醫治百病得神方。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　雅姿可與登仙道，篤志誠宜授洞章。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　師賜金丹先服餌，碧霞寶輦近公陽。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">沖道化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　建城黃仁覽，以懿戚久處師門，字紫庭。父輔，字萬石，舉孝廉，仕至御史。紫庭神彩英秀，局量凝遠，祖師以子妻之。盡得祖師之道，任青州從事單騎之官，留妻侍父母，然每夜輒歸，人莫得知。一夕家僮報許氏院中夜聞語笑聲，姑訊之許氏，黃郎爾。姑日：吾子從事數千里安得至此？許氏日：彼已得仙道，得頃刻千里，戒在漏語，故不敢令姑知。姑曰：若然當使我見之。是夕紫庭歸，許氏告以故。比明，紫庭不得已出謁父母，日：仁覽雖從宦遠鄉，夜必潛歸膝下，仙道秘密不可泄言，恐招譴累。言訖，取竹杖化為青龍乘之而去。故萬石亦知仙道之足慕，執弟子禮以事祖師。惟紫庭二弟勇健不檢，日事遊畋，雖父兄奉詔飛昇而二人尚在獵所，自言受性縱逸不堪作仙，任兄舉族飛騰，容我二弟捕鹿，紫庭歎其賦分，復折草化鹿止其妄心。遂與父母三十二口乘雲而束，從祖師仙駕昇天，二弟後隱于西山。</span><span style="font-size: 9.0pt; font-family: 新細明體; color: maroon">今方崗廟俗呼黃四郎五郎是也。瑞州高安縣祥符觀，舊日祈仙觀是其故居。</span><span style="font-family: 新細明體; color: maroon">傍有許氏墜釵洲，政和二年五月，准誥封沖道真人。仁覽父輔亦求為祖師弟子，祖師以其懿戚待以客禮，故不與十一人之數，諸弟子受法皆許傳族，壇靖各立府亭之名。</span><span style="font-size: 9.0pt; font-family: 新細明體; color: maroon">其教日大儀，日府小儀，曰亭，乃行道法以人數多少名之。</span><span lang="EN-US" style="font-size: 9.0pt; color: maroon"><br>
		</span><span style="font-family: 新細明體; color: maroon">　　詩日：</span><span lang="EN-US" style="color: maroon"><br>
		</span><span style="font-family: 新細明體; color: maroon">　紫庭英秀勝潘安，綵線曾牽許跨鞍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">竹杖成龍通聖化，草枝變鹿戒貪殘。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">弟兄性異難同被，父子心齊盡得丹。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">天詔祖師當拔宅，舉家仙眷亦縿鸞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">蘭公化</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　昔有異人姓蘭，名期，莫敢呼其名，稱之日蘭公。初居于兗州曲阜縣高平鄉九原里，其家百餘口，精修孝行，致斗中真人下降。其家自稱孝悌王，諱弘康，字伯中，語蘭公日：始黑為大道，於日中為孝道，仙王元黑為至道，於月中為孝道，明王玄黑為孝道，於斗中為孝道悌王。夫孝至於天，日月為之明。孝至於地，萬物為之生。孝至於民，王道為之成。吾於上清以下，託化人間，示陳孝悌之教。後晉代當有真仙許遜，傳吾孝道之宗，是為眾仙之長。因付蘭公秘旨，及金丹寶經銅符鐵券，令傳授丹陽黃堂女真諶姆，且戒之曰：將來有學者許遜，汝當以此授之。孝悌王遂將蘭公遊於郊野道傍，忽見有三古塚，指以示蘭公曰：此是汝三生解化之邇。第一塚乃昔屍解所遺仙衣而．已，第二塚乃太陰鍊形形體已就，今當起矣，第三塚藏蛻骨爾。宜移塚傍之路，勿令人物踐履也。孝悌王言訖昇天，蘭公乃榜示行人，斷其舊路。人謂其妖妄，擅移路逕，執以詣官。官吏拘公而執其驗，公具以前事對。官吏云必若妄言，將加誅。公日：吾言得之孝悌王，安得妄。官吏遂引蘭公與地分對，開其塚。其第一塚果有黃衣一領，其第二塚見一人，童顏弱質，如睡初覺之狀，第三塚見連環骨一具。眾咸驚歎，吏乃持仙衣還獻府君，府君著衣不能勝，還與蘭公公服之，即同塚中仙人合為一體，煉身輕舉。官吏悔謝，虔懇拜問何時再降人問。蘭公俯語之日：我自此或十日或百日一降，施行孝道以濟迷途。其後昊都有十五歲童、丹．陽三歲靈童，並是真仙之化身也，將弘孝道之教以接合仙之士焉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　詩日：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　學道還須孝行充，自然孝道感玄穹。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　若非一語開三塚，疇識三生守一功。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　聖教先期諶姆授，真仙後有許君崇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　蘭公敬信天真訓，混合形神入太空。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">諶姆化</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　諶姆者，不知何許人也，其字日嬰。嘗居金陵丹陽郡之黃堂潛修至道，忘其甲子，耆老累世見之，齒髮不衰，容貌常少，皆以諶姆呼之，謂其可為人師也。昊大帝時行丹陽市中，忽遇一男子年可十四五，扣頭再拜願為義子。諶姆告曰：汝既長成，須侍養所生，何得背其己親而事吾為母，即非其類，不合大道。於是童子跪謝而去，又經旬日復過市中，忽見孩兒年可三歲，悲啼呼叫，莫知誰氏之子，因遇諶姆執衣不捨，告云我母何來，唯願哀憫。諶姆憐其無告遂收歸撫育。漸向長成，侍供甘旨晨昏不虧，心與道合行通神明，聰慧過人搏通經教，天文地理百氏九流，窮幽極玄探微索奧。年將弱冠，姆謂之曰：我修奉正道其來已久，汝以吾撫育暫此相因。汝既無天將何以為姓氏。兒日：昔蒙天真授以靈章，約為孝道明王。請以此為名號可乎？姆曰：既天真付授，吾何敢違。復議求婚，兒跪母前說讚日：我非世間人，上界真高仙。今與姆作兒，乃是夙昔綠。因得行孝道，度脫諸神仙。向前十五童，亦是我化身。今已道黑圓，我將返吾真。真凡自殊趣，何為議婚姻。盍於黃堂壇，傳教付至人。母既施正教，三清棲我神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　諶姆聞讚，驚畏異常，遂於黃堂建立壇靖，嚴奉香火，闡孝道明王之教。明王告姆修真之訣曰：每須高處玄壇，疏絕異黨，鯈閑丘阜，餌服陽和，委鑒太虛，靜夷玄圃。若非無英寶帳，黃老玉書，太洞真經，豁落七元，大上隱玄之道，不可偃息。一作輕蓋於流霞之車，一作障眷盼乎文昌之台也。得此道者，九鳳齊嗚，萬靈萃止，煉身御節八景浮空，龍輿虎旅遊朔八方矣。每宜寶之。於是盡付妙訣兼授靈章，已而辭母飛騰太空。諶姆受訖，寶而秘之，積數十年人無知者。至西晉之末，許君遜、昊君猛聞姆有道，遠詣丹陽求授道法。姆知其名在圖籍，應為神仙，於是授以孝道明王之教，真仙飛舉之宗，及正一斬邪三五飛步之術。仍以蘭公所授孝悌王銅符鐵券金丹寶經一遵元戒傳付許君，仍語二君五皇元譜仙藉品秩，乃令許君以道次授昊君。二君禮謝將辭歸，許君欲每歲來禮謁姆，姆曰：止之，子勿來，吾即還帝鄉矣。乃取香茅一根南望擲之茅隨風飛去，因謂日．！子歸於所居之南數十里，認茅落處立吾祠，歲秋一至足矣。語訖忽有雲龍之駕來迎，凌空而去。今新建豐城二縣之界有黃堂觀，乃祖師倣丹陽黃堂壇所立祠，每年八月三日朝謁諶姆之所也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　苦志修行隱市崖，不知在世幾何年。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　深明至道通玄妙，洞合虛元契上仙。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　育養童兄慈念重，監臨老姆聖功全。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　俟將法寶傳昊許，獨駕雲龍入碧天。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">金公化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　地主金公，世忘其名，</span><span style="font-size: 9.0pt; font-family: 新細明體; color: maroon">或云名寶，行第七。</span><span style="font-family: 新細明體; color: maroon">世居豫章之西山。金由以進粟補官，朴直公正鄉聞所推服。祖師與郭璞擇地至其所居，璞日：僕相地多矣，未見有若此者，如求富貴則必有起歇，如欲棲隱大合仙格。其崗阜圓厚，位坐深邃，三峰几立，回環雲拱，內外勾鎖，無不合宜。大凡相地兼相其人，觀君表裹正與地符。乃與祖師同謁，公欣然出迎，懼如平生。璞白公日：許君欲置一舍為修鍊之地，故同璞上謁。公曰：竊觀許君仙風道骨非塵埃中人，第恐此地不足以處君耳。君誠有意，當併置莊產以為薪水之資。許君日：雖蒙傾蓋，然受之無名，願聞所需多寡，惟命。公曰：君子一言道合身命猶以許人，死外物乎。老夫拙直，平生無用文券。乃取一大錢中破之，自收其半，以半授祖師，日：以此為券。明日遂挈家居西林之廬舍，至卒老焉。玉隆官有神日西林地主顯忠真官，即公是也。宋真宗皇帝嘗遣中使奉香燭花菜於祖師，中使至溪橋，公朱衣靴噗近之。中使不知其神也，至館問日：適橋畔有官人相近者誰也？．今安在？左右日；無之。中使曰：衣朱衣，狀貌肥而短者。眾咸謂無其人。翌無中使登殿致獻訖，過地主堂，視之驚日：昨日所見者即此神也。灶香設禮敬歎其靈，歸而奏之。即有旨免本觀支移折變，蓋綠於此。公之神愈久益靈，邇來報應尤彰，未易嬋舉，遐邇所共知。嘉泰四年賜廟額日昭應，嘉定三年誥封靈助侯。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩日：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　靈助金侯古朴人，祖師傾蓋契如親。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　明君豈慮難求地，義士猶能弗顧身。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　便肯擘錢為設誓，何勞書券更酬縉。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　舉家挈往西林去，廟食吾山證土神。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">許大化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　許大，祖師之役夫也。祖師上昇之日，適與其妻運來</span><span lang="EN-US" style="font-family: New MingLiu; color: maroon; background: lime">#1</span><span style="font-family: 新細明體; color: maroon">出市，今西嶺市聞祖師昇天，夫婦推覆米車奔馳而歸。至則仙仗已興，夫妻撫膺哀號乞從行，祖師告以善功未備，不應飛昇。</span><span lang="EN-US" style="font-family: New MingLiu; color: maroon">·
		</span><span style="font-family: 新細明體; color: maroon">
		乃授以地仙之術，夫妻俱隱於西山，其覆車之米在地復生。</span><span style="font-size: 9.0pt; font-family: 新細明體; color: maroon">今地名翻車崗生米市即其所也。</span><span style="font-family: 新細明體; color: maroon">既隱不欲人識，改姓名日午，又為所知復改曰干。夫婦各有詩留於世，干君詩日：自從明府昇天後，出入塵寰直至今。不是藏名混世俗，賣柴沽酒貴忘心。其妻詩曰：醉舞狂歌踏落花，綠羅裙帶有丹砂。往來城市賣生藥，柢箇西山是我家。又詩曰：出入仙鄉不記春，豈知塵世有寒溫。兒家只在西山裹，除卻白雲誰到門。因干君出遊經時不歸，獨步醮壇有感而作。昨日因遊到翠微，醮壇風玲杏花稀。碧桃為我傳</span><span lang="EN-US" style="font-family: New MingLiu; color: maroon">&#8226;
		</span><span style="font-family: 新細明體; color: maroon">
		消息，何事人問去不歸。許大夫妻聞祖師將上昇，苦求隨行，祖師以詔使告，合從昇天人數已有定命，難循其請，故預期使之出幹，雖覆車而歸，已無及矣。今人時有見之者。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　詩日：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　祖師拔宅欲昇天，運米車翻步不前。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　玄詔謂何無分際，善功知是未完全。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　鵠鸞已返雲霄去，夫婦空悲泣涕漣。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　雖即未該飛舉數，西山但隱地行仙。</span><span lang="EN-US" style="font-family: New MingLiu; color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">胡詹化</span></b><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　胡詹二王者，旌陽縣二吏錄也。世不知其名，祖師棄官還山且久，二吏思慕盛德捨家而來，願服役終身。祖師憫其誠意，而知分不應仙，俾沒後為神、一件祠於福地束南高峰作鎮水口，永享血食焉．</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩日：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　旌陽歸騎已最最，吏錄難忘德意深。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　辭職隨師常竭力，棄家奉道盡誠心。</span><span lang="EN-US" style="color: maroon"><br>
		</span><span style="font-family: 新細明體; color: maroon">　執鞭貴得聞言教，進履欣從聽咳音。</span><span lang="EN-US" style="color: maroon"><br>
		</span><span style="font-family: 新細明體; color: maroon">　可惜登仙無夙分，為神血食到於今。</span><span lang="EN-US" style="color: maroon"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">胡師化</span></b><span lang="EN-US" style="color: maroon"><br>
		</span><span style="font-family: 新細明體; color: maroon">
		　　天師姓胡，名惠超，字拔俗，不知何許人也。人莫知其年紀，唐高宗上元問來自廬山，棲於豫章西山之洪井。永淳中，幅巾布褐徒行負杖至游帷觀，見同輩手不執板擎拳而已。美鬚眉體貌瓖偉，類四十歲人，身不甚長，然每處稠人中其首獨出其上，雖至長者止及其肩，故時稱胡長仙。人問其年幾何，日五十二歲，逾數十載問之亦復云然。至論晉宋已來治亂興廢纖毫不差，喜談晉司空張觀文博物如其友，或云許昊二君嘗授其延生鍊化超三元九紀之道，能檄召神靈驅奮雷雨，至陶弘景校茅山華陽洞《</span><span style="color: maroon">
		</span><span style="font-family: 新細明體; color: maroon">太清經》</span><span style="color: maroon">
		</span><span style="font-family: 新細明體; color: maroon">
		七十卷，天師亦預焉。背縫盡朱書其姓名，覽者皆見之。又曰；吾昔到此客於吁母，用是不知為何代人物也。每路逢暴骨遺骸悉埋之，地有古物寶器掘之如其言而獲。聞邪怪之物，疾之如寇條，即務剪除之。時豫章西門有樟木精為獨足神，大興怪祟，邀人淫祀。天師一見叱罵書符禁制，即命斬伐積薪灌油以火焚燎，妖祟遂滅，以地為觀。</span><span style="font-size: 9.0pt; font-family: 新細明體; color: maroon">舊名信果，今額天慶，即玄妙。</span><span style="font-family: 新細明體; color: maroon">昔游帷觀唐初嘗荒廢，因問主觀胡不修茸，答以之材力。天師奮然而往，不逾月以木枇至高安樟木江口，距觀九十里，命枇人緊繫縛各就宿江岸。臨暮飛墨符一道，中夜烈風雷雨，比明枇已在壇下矣。凌林嶺谷所當之路林木披靡摧折，又於山下發一窖，出錢三百千為工役之須。應殿宇非人所居者，皆役鬼神為之，門外鑿三井以辟火災。</span><span style="font-size: 9.0pt; font-family: 新細明體; color: maroon">俗號禁火井，故至今永無火災矣。</span><span style="font-family: 新細明體; color: maroon">久之，異邊顯著，天后以蒲輪召之，天師探隱巖谷。州縣搜求之急不得已而出，至都引見武成殿，后臨問仙事。天師止陳道德，帝王治化之源，后大喜。又欲留於都下，委以鍊丹之事，天師辭請還山修鍊。勸遣使窗金帛送歸。行次單父賜福日；先生道位高尚早出塵俗，如軒曆之廣成，漢朝之河上，遂能不遠千里來赴。三川日御先開望霓裳之漸遠，天津後渡瞻鶴蓋以方騰。遙娣風雲惆悵無已，儻蒙九轉之餘希遺一丸之藥。天師乃於洪崖先生古壇際鍊丹，首尾三年，降詔趨召詣闕。至則館于禁中，天師辭歸，固留不許。天師一朝遁去，上聞歎恨久之。遣使寶贈甚厚，兼贈詩一篇云：高人協高志，山服往山家。迢迢聞風月，去去隔煙霞。碧岫窺玄洞，玉鼇鍊丹砂。今日星津上，延首望靈搓。天師歸西山居于吁母靖，觀有三清中門，祖師橫堂，皆鬼工所造，平柱眠枋疊至脊斷削之工，人弗可俾至，植立不斜堅固不朽非人可及，樑牌親題大周年號，筆力道勁。又自寫其真於後殿之壁，其居西山人皆師事之，千里之內無疫癘水旱之災，無猛鷥夭折之苦，遠近賴焉。長安三年二月十六日，命弟子於游帷觀之西北伏龍崗造墳，藏太玄真符二七星神劍靈寶策杖各一。三日而訖，天師正衣冠坐繩床，異香滿室，空中雲鶴，牆外人馬之聲紛紛不絕，視之已解蛻矣。州具以聞賜錢帛修齋醮，謐曰洞真先生。姑蘇先生司馬禎撰牌，具載詳悉，世遠真壁將頹，有一雲水道士至以版木模寫之，儼然復前狀，越夕而壁倒，道士亦不知所往。門以政和六年奉旨重造，始撒去，今惟真版存焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　詩曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　凜然脩質氣剛雄，法術精通喜箸功。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　句曲校經存寶藏，旌陽授道戢妖兇。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　靈丹九鍊因天后，古觀重修役鬼工。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　德備龍崗藏劍杖，一朝解蛻脫塵籠。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">西山許真君八十五化錄卷下竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-size: 9.0pt; color: maroon">#1 </span>
		<span style="font-size: 9.0pt; font-family: 新細明體; color: maroon">『來』</span><span style="font-size: 9.0pt; color: maroon">
		</span><span style="font-size: 9.0pt; font-family: 新細明體; color: maroon">
		疑作『米」。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">
		讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>