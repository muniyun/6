<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部譜籙類</font></span><font size="3" color="#008080">(CH0205)</font></td>
      </tr>
		<tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 24.0pt; font-family: 新細明體; color: maroon">
		許真君仙傳</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">
		經名：許真君仙傳。一春。約出朴元我。底本出處：《正統道藏》 洞玄部譜錄類</span><span style="font-family: 新細明體; color: maroon">。</span></td>
      </tr>
      <tr>
        <td width="95%" align="left" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 18.0pt; font-family: 新細明體; color: maroon">
		許真君仙傳</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　九州都仙太史高明大使至道玄應神功妙濟真君，姓許，名遜，字敬之。曾祖淡，祖玉，父肅。世為許昌人，高節不仕，乃穎陽由之後也。父漢末避地於豫章之南昌，因家焉。初母夫人夢金鳳銜珠墮於掌中，玩而吞之，及覺腹動，因是有孕，而真君降生焉，時昊赤烏二年正月二十八日也。真君生而穎悟，少小通疏，與物無件。嘗從獵射一鹿。，鹿中之子墮，鹿母猶顧舐之，未竟而斃。因是惻然感悟，即棄折弓矢學道。真君刻意為學，博通經史，明天文地理，音律五行經緯之書，尤嗜神仙脩鍊之術，遍參歷考悉究玄微焉。真君聞西安昊世雲得至人丁義神方，南海鮑說秘法，及天降白雲符，遂往師之。世雲靈感玄會若契宿因，悉以秘要付授。如今之垂世如意大丹，乃丁義神方之一也。西安今寧州，世雲仕昊為西安令，因家焉。今去州六十里有西平靖昊仙觀，即其故宅。真君與郭璞訪求名山為棲真之地，得逍遙山金氏宅，謂大合仙格，乃同謁金公。璞白曰：許君欲置一舍為脩鍊之地，故上謁。公日：許君若誠有意，當併置莊產為薪水資。真君曰：雖蒙傾蓋，受之無名，願聞所需，多寡惟命。公曰：大丈夫一言道合，身命猶以許人，況外物乎。乃取一大錢中破之，各收其半為券焉。真君居金氏宅，日以脩鍊為事，不求聞達。鄉黨化其孝友，交遊服其德義，人有餽遺，苟非真義一介不取。嘗有售鐵燈檠者，因夜然燈有漆剝處，視之乃金也，翌日訪元主還之。真君道譽日著，郡舉孝廉，不就。朝廷累加禮命，不得已，乃以太康元年起為蜀郡旌陽令，時年四十二。視事之初，誠胥吏、去貪鄙、除煩苛、脫囚摯，悉開諭以道，吏民悅服，咸願自新。其教民忠孝、慈仁、忍慎、勤儉為先令秀民有德望者相與勸率，故爭競日消，至於無訟。時胡、詹二典押為之掌案、聽政焉，今廟食為神。真君未任縣之先，歲饑民無以輸租，郡邑繩以法，率多流移。暨蒞事日，乃以靈丹點瓦礫化黃金，令人潛座於縣之後圃，一日籍民之未輸者咸造于庭，使吏請責之，令服力役於後圃，民鍥地獲金得以輸納，故兔逃竄之憂，遂悉按堵。鄰境流移之民慕其德惠，來依附者甚眾，遂至縣邑戶口增衍，人物富庶焉。郡中屬歲大疫，民死者十有七八，真君乃以所得神方拯治之，凡符呎所及皆登時而愈，至於沈病之疾亦無不痊者。郡中疫民既活救濟之道，傳聞他郡，病者相繼而至，日以千計。於是標竹於郭外十里之江，置符於其中，俾就竹下飲之，皆痠。其悼耄贏疾不能自至者，汲歸飲之亦獲痊愈。故蜀民為之謠日：民無盜竊，吏無奸欺，我君活人，病無能為。真君任旌陽既久，知晉室將亂，乃棄官束歸。蜀民感其德化，無計借留所在，立生祠，家傳畫像，敬事如神明焉。啟行之日，贏糧而送者蔽野，有至千里始還者，有隨至其宅願服役而不返者，乃於宅束之隙地結爰以居，其狀如營壘，悉改氏族以從真君之姓，故至今其地號許家營焉，其遺愛及民有如此者。真君與昊君遊嵩陽，聞金陵丹陽縣黃堂靖有女師諶姆，多道衛，同往師之。姆曰：昔孝悌王自上清下降兗州曲阜縣蘭公家，留下金丹寶經銅符鐵券，謂公日：後晉代當有神仙許遜傳吾此道。命公轉以授吾，使掌之以俟子，積有年矣，今當授子。乃登壇依科盟授，并正一斬邪之法、三五飛步之術悉以傳付。二君前受諶姆道法，禮謝訖辭行。真君方心期每歲必來謁姆，姆覺之，曰：子勿來，吾即返帝鄉矣。乃取香茆一根望南擲之，日：子歸認茆落處立吾祠，歲秋一至足矣。二君還，首訪飛茆之邇，於所居之南四十餘里得之，已叢生矣。遂建祠宇，亦以黃堂名之，今號日黃堂隆道宮，每歲仲秋之三日必往朝謁焉。真君自嵩陽回訪諶姆飛茆之邊經過路傍偶見陂水清澈為之少憩，今清陂村有憩真靖為觀，是其處也。又見鄉民盛烹宰以祀神，且相詫曰：祭或不腆財神怒降禍矣。真君曰：怪崇敢爾耶。乃夜宿於逆旅，召烈風迅雷伐之，拔其林木。明日告其里人日：妖社已驅，毋用祭也。今其地有廢社，鄉民不復祭祀。真君尋訪飛茆經過之地，見鄉民負檐遠汲者滿道，老幼勞苦，乃以杖刺社前涸澤湧泉以濟之，雖旱不竭，今大澤村紫陽靖之石井也。真君嘗登龍城之山巔，指山腰之泉罈日：是必有異物藏于其中，後將為妖孽以害生民。遂卓劍運法建立壇靖以鎮之，今每年仙馭朝諶姆則憩于此，號龍城觀。真君渡小蜀江即今之黃湖口，抵江干之肆，主人朱氏雖貧而迎接能盡禮敬。真君乃戲畫一松于壁而去，其家即日市利加倍，後江服潰堤市舍俱漂，惟松壁不壞也。今名松湖市，見有朱土地廟食焉。真君嘗鍊神丹於艾城之黃龍山，山揪有蛟魅，聚淵藪作洪水欲漂丹室。於是真君遣神兵擒之，釘于石壁，今釘蛟石俱在。真君神丹既成，乃祭于幕阜山葛仙翁之石室。真君至脩川，愛其湍急而味堅，取神劍磨于澗傍之石，即今號梅山旌陽觀。真君渡水登秀峰，為壇於峰頂以醮謝上帝，乃服仙丹，今號旌陽山。溪南有昊仙觀，即昊真君故居也。真君造昊君之宅過西安縣，即今寧州，社伯出謁，乃請其地分有妖孽為民害者其神匿之。真君行過一小廟，五神人迎謁而告曰：此地又有蛟孽毒害生民，知仙君來此，故往鄂渚藏避矣。後將復還，願為斯民除之。廟神姓毛，兄弟五人，今日協佑廟，在州束四百步。真君如廟神之言躡邇追蛟至鄂渚，路逢三老人詢其蛟孽蹤穴所在。指日：見伏于前橋下。真君至橋側，仗劍此之。蛟驚奔入大江，匿于淵。乃劫吏兵驅之，蛟從上流奔出，遂誅之。三老人即普應三王廟食，其地今有伏龍橋、上下龍口。真君怒西安社伯匿蛟而不職，錮其祠門，止其享祀，令居民事姓毛之小廟。今寧州城隍廟，正門常閉開，則邑有災協佑廟食甚盛。真君還郡城日：此地水陸衝要人物繁夥，豈無分合神仙之人。試以靈丹數粒雜他藥貨之，令其信綠而取，竟無一人遇者，真君吁歎仙才難得也。真君聞新昊有蛟為孽，因持寶刺捕逐，經今仙遊觀之地，蛟懼竄入溪穴，即今藏溪。真君乃以巨石書符及作鎮蛟文以鎮之，文石尚存于今之奉新縣西十里延真觀院。海昏之上遼有一巨蛇，據山為穴吐氣成雲，亙四十里吞吸人物，大為生民害。真君聞之，乃登北嶺，即今會仙峰驗之，果見毒氣漲空，乃集弟子將來誅之。初入其界遠近居民千百人競來懇訴，真君惻然日：世運周流，際此厄會，生民何罪，乃受其災。吾之此來正為是事，誓不與此蛇俱生也，當為汝曹除之。真君群弟子既集，亦同勸請誅蛇。真君日：須時至乃可。於是卓劍于地，對天默檮，良久飛泉湧出，俄有赤烏飛過。真君日：時至矣。其地為候時觀，後改赤烏壽聖，今日廣福觀。真君至蛇所，鄉民咸鼓譟趨前聽命。乃卓劍布氣，飛符召海昏社伯南昌社公并力驅蛇出穴，其符落處因建觀名符落，今南昌太和觀是也。蛇出穴舉首十餘丈吐毒衝天，真君嘯命風雷指呼神兵，令昊君飛步引劍劈其首，施岑甘戰等揮劍裂腹，有小蛇自腹出，長數丈，甘君欲斬之。真君日：彼未為害，不可妄誅。小蛇奔七里，聞鼓譟回顧其母。弟子請追戮之，真君日：此蛇五百年後若為民害，吾當復出誅之，以吾壇前松相拂地為驗。又曰：吾仙去後一千二百四十年問，豫章之境五陵之內當出地仙八百人，其師出於豫章，大揚吾教。郡江心生沙洲，掩過沙井口之時，小蛇若為民害，彼八百人自當誅之．。若無害於民，亦不可誅也。蛇子遂得入港。今建昌有蛇子港、七里聽，新建有昊城廟是也。真君既誅巨蟒，妖血汙劍，於是磨洗之，且削石以試其鋒。今建昌州有冷水臺、磨劍池、試劍石存焉。真君告弟子日：大蛇雖滅，蛟精未誅。彼物通靈，必知吾有除害之意，恐其伺隙潰郡城，盍歸郡乎。戰、岑二子者從我焉。時永嘉六年也。真君道術高妙，著聞遠邇，．求為弟子者動以千計，郁之不可得。乃化炭為美婦人夜散群弟子處以試之，明旦閱之其不為所染汙者惟十人爾，即異時縿侍前後上昇諸高弟也。自是凡周遊江湖，誅斬蛟蛇無不從焉，餘多自愧而去。今建昌州西津名炭婦市，立觀號妙明。真君與甘、施二君歸郡，周覽城邑。適有一少年美風度，衣冠甚偉，通謁自稱姓慎，禮貌勤恪，應對撻給，遽告去。真君顧謂草弟子日：適者非人，乃老蛟之精，故來見試也。其人體貌雖是，而腥風襲人，吾故愚之，庶盡得其醜類耳。真君知少年．乃老蛟之精，跡其所之，乃在江滌化為黃牛外於沙磧之上，真君乃剪紙化一黑牛往鬥之。真君令弟子跡蛟精所之，乃在郡城江滌，化為黃牛外于沙磧之上，即令之黃牛洲。真君乃剪紙化為黑牛去後，又令施岑潛持劍往，伺其國酣即揮之，果中其左股，牛奔入城南之井中，井今在上籃寺束南角，故世亦號蛟井。真君遣符吏追蛟精，至長沙賈誼井中，出化為人，入賈玉家。先是玉妻以女，居數歲生二子。每春夏出舟，秋重載歸，是時忽徒還，給玉云：被劫傷股。玉召醫，真君為醫士謁玉，召之不出，乃上堂叱日：江湖蛟精害物非一，吾尋蹤至此，豈容逃避，速出。乃見形，遂揮兵誅之，嚶二子為小蛟，並誅之。賈女幾變，父母告遂免。真君謂賈玉日：蛟精所居其下即水，今君舍下深不瑜尺皆洪波也，可速徙居，毋自陷溺。玉舉家駭惶移居高原，其地不日陷為淵潭，深不可測，今長沙昭潭是也。真君復還豫章，而蛟精之餘黨甚盛，慮真君必誅之，心不自安。乃化而為人散遊城市，因訪真君弟子，詭言曰：僕家長安，積世崇善，遠聞賢師許君有神劍，願聞其功。弟子日：吾師神劍指天天裂，指地地坼，指星辰則失度，指江河則逆流，萬邪莫可當，神聖之寶也。又問：抑有不能傷者乎？曰：惟不能傷冬瓜葫蘆耳。蛟精以前言為誠然，乃盡化其屬為冬瓜葫蘆，聯延枝蔓浮泛滿江，擬流出境。真君晨興，覺妖氛甚盛，乃顧江中見蛟精所化，即以劍授施岑，使履水斬之。黨屬茹連悉無瞧類，江流為之變色。真君鑄鐵柱既成，聽其出井外數尺下，施八索鉤鎖地脈，祝之曰：鐵柱若亞其妖再興，吾當復出，鐵柱若正其妖永除。由是水妖屏跡，城邑無虞。復恐後世姦雄妄作，故因鐵柱再垂記云：地勝人心善，應不出姦儼，縱有興謀者，終須不到頭。其慮後世也深大，率有如此者。真君以蛟蜃之屬有散入鄱陽潯陽界者，慮其復還，乃周行江湖以珍滅之。至岩堯山頂有蛟湖三所，孔穴透大江通饒信，遂誅其蛟魅，立玉陽府靖、開化靖、太城府靖以鎮之。鑄鐵符鎮鄱陽湖口，杜其入路，今在湖口縣上鍾石。江中鑄鐵蓋覆廬陵玄潭，制其藏藪，仍壓以鐵符鎮以靈劍，今有飛符嶺、崇真觀。將軍王敦舉兵內向，次于湖，真君與昊君及郭璞同往謁之。敦宴日：予夢一木破天如何？真君日：非佳兆也。昊君曰：木上破天未字也。令璞筮之，日：無成。敦日：予壽幾何？璞日：若舉事，禍將不久，若還武昌，壽未可量。敦怒曰：君壽幾何？璞日：盡今日日中。即令武士擒璞斬之。真君擲杯化鴒繞梁，敦舉目失二君所在。真君與昊君遊至金陵，欲賃舟復回豫章，而船主告以乏操舟者。真君日：爾等但瞑目安坐，切毋峴視，吾自為爾駕之。舟人諾。真君召二龍挾舟而行，經池陽以印印西岸之崖壁，辟水怪而行，今印文猶在。龍舟凌空，俄過廬山頂，至紫霄峰金闕洞，真君與昊君欲遊洞中，故其舟稍低，抹林稍戛戛有聲。舟人不能忍而竊窺之，二龍即捨舟於層岫之上，折桅於深澗之下。真君謂舟人日：汝不聽吾言將何所歸乎？舟人乃拜求濟度，真君教以服餌靈草，遂得不死之術，盡隱於此山。今有鐵船峰，并桅為石墮</span><span style="font-family: 新細明體; color: maroon">在澗中。真君歸舊隱數十年問，不以時事關意，．日與群弟子講究真詮，精脩至道，作醉思仙歌。又著《八寶訓》曰忠、孝、廉、慎、寬、裕、容、忍。忠則不欺，孝則不悖，廉而罔貪，慎乃無失，寬則得眾，裕然有餘，容而翕受，忍則安舒。鄉里化之，皆遷善遠罪，孝悌興行。平時出處隨機應物不異常人，但所居之地嗚鶴翔飛景雲旋繞而已。寧康二年甲戌，真君一百三十六歲，八月朔，有雲仗自天二仙乘輦下降，導從甚都，真君向空迎拜。二仙日：奉玉皇命賜紫，韶授九州都仙太史兼高明大使，賜紫綵羽袍，玉膏、金丹各一合。真君禮拜聽受訖，一仙日：余乃玉真上公崔子文。一仙日：余乃元真大卿瑕丘仲，就告真君沖舉之日。復登雲車而去。真君召集門弟子與鄉曲耆老，諭以行期大會于真君之庭，日設宴飲共叔惜別，且教以行善立功以致神仙之旨。著《靈劍子》等書，又與十一弟子各為五言二韻勸誠詩十首，及遺世又以大功如意丹方傳眾弟子之不與上昇者。勸誠詩即今一百二十靈籤也，如意丹方亦行于世。每歲尚有黃中齋會，云八月十五日營齋會。遍召里人長少畢集，至日中祥雲彌望，音樂騰空，羽蓋龍車，從官兵衛，仙童綵女導從，崔瑕二詔使復降宣玉皇詔命，云已仰潛山司命官，傳金丹於下界，閉債封形迥子身及家口廚宅百好歸三天子急淨穢背土凌空，左大力天丁與流金火鈴照辟中黃），無或散慢。真君俯拜欽受。真君遵韶使玉真上公之言，以門弟子雖眾惟六人合從行，餘各自有超舉之日，不得偕行。乃昇龍車，命陳勳、時荷持策前導，周廣、曾亨膠御，黃仁覽與其父族侍從，吁烈與母部從，仙眷四十二口拔宅同時昇舉，雞犬亦隨逐飛騰。里人攀戀投地悲號，不忍別去，真君乃留下脩行鍾并石函聊為異時之記。真君有役夫許大，聞將上昇苦求隨行。真君以韶使告人數有定命，不徇所請，<span lang="EN-US">·</span>預期聽其與妻運米出西嶺，及聞昇舉乃倉惶奔歸，推覆米車暨至撫膺望號，真君乃授以地仙之術。夫婦偕隱于西山，其米覆地復生。既隱不欲人識，改姓午，復姓干，見廟食于生米市翻車岡，時人或有遇見之者，蓋出沒不常焉。仙仗凌空有頃，墜下藥臼、車轂各一，又墜一雞籠于宅之束南十有餘里，并鼠數枚墮地，已拖腸而不死，意其曾竊食仙丹也。後人或有見之者，必為瑞應焉。昇天後綵霞祥雲彌漫山谷，百里之內異香經月不散。初真君自旌陽回，奉蜀錦為質信於諶姆，姆制為殿帷，至是忽飛來遊繞故宅之上，竟日復入雲霄。真君初與郭璞尋真選勝，經宜春棲梧山，王長史之子朔迎款敬至，真君授仙術，且云此地前對洞天俯臨袁水宜為道院，朔從之，遂書靖字于壁而退。及飛昇時，雲耕過其上遣二青衣告別，朔舉家祈度，真君曰：子輩仙骨未充，乃飛仙茆一根俾植之，久服可長生。後王族各百齡，今臨江玉虛觀有仙茆存焉。玄都御史神烈昊真君名猛，字世雲，濮陽人。性至孝，以道法行昊晉間，嘗以羽扇畫豫章江而渡。寧康二年十月望，奉天韶與弟子四人飛昇。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　潛惠彭真君名伉，字武陽。仕晉為尚書左丞，師真君成道，宋高祖永初二年八月二十四日舉家二十六口上昇，今龍興城宗華觀是其故址也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　洪施時真君名荷，字道陽。束海沐陽縣奉仙觀黃冠上士，依棲真君成道，能役使鬼神驅剪邪魅，及真君沖昇日命執策前導焉。<span lang="EN-US"><br>
		</span>　　元通周真君名廣，字惠常，廬陵人。師事真君，遵行道法，夙夜惟勤。就宅西百餘步築室以居，今宣詔福地太虛觀．。真君沖舉日膠龍車上昇。<span lang="EN-US"><br>
		</span>
		　　精行甘真君名戰，字伯武，豐藏人。師事真君，除害利物。陳天建元年正月七日，天詔下，駕麟車沖昇，今富州清都觀乃藏丹之故宅，號飛簧觀。<span lang="EN-US"><br>
		</span>　　勇悟施真君名岑，字大玉，九江人。勇健絕倫，師事真君成道，寧康二年十月二十八日奉天詔沖昇。西嶺至德觀即其眺望水妖之臺也。<span lang="EN-US"><br>
		</span>　　神惠曾真君名亨，字興國，泗水人。博學多能，師事真君，要道靈符神方秘訣無不備悉。後膠龍車，同時昇舉，今富州真陽觀是其遺邊。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　正特陳真君名勳，字孝舉，蜀川人。博學洽聞，真君任旌陽日，付以吏職，後引為門弟子，託以腹心，典經籍，守丹鑪，真君沖舉日命執策前導焉。<span lang="EN-US"><br>
		</span>　　和靖吁真君名烈，字道微，少孤，事母孝。母乃真君孟姊也。真君以孀居築室於宅西居之，母子得道，並受韶命部從真君，仙眷四十二口上昇。<span lang="EN-US"><br>
		</span>
		　　沖道黃真君名仁覽，字紫庭，高安人。任青州事，真君以子妻之。父輔，字萬石，舉孝廉，任御史，同師事真君，得道，舉家三十二口從真君上昇。<span lang="EN-US"><br>
		</span>　　普惠鍾離真君名嘉，字公陽，真君仲姊之子。少喪父母，真君授以至道。寧康二年十月十五日奉天詔沖昇。今新建縣象牙山丹陵觀是其故址。<span lang="EN-US"><br>
		</span>
		　　洞真胡天師名惠超，字拔俗，不知何代人。居豫章西山洪井，真君授以三元九紀之道。唐長安三年二月望沖昇，今龍興玄妙觀是其伐樟樹精去處。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">許真君仙傅竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">#1</span><span style="font-family: 新細明體; color: maroon">『鹿</span><span style="font-family: 新細明體; color: maroon">』</span><span style="font-family: 新細明體; color: maroon"> 
		原為『塵</span><span style="font-family: 新細明體; color: maroon">』</span><span style="font-family: 新細明體; color: maroon">，據文義改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">#2</span><span style="font-family: 新細明體; color: maroon">『少年</span><span style="font-family: 新細明體; color: maroon">』</span><span style="font-family: 新細明體; color: maroon">原為『年少</span><span style="font-family: 新細明體; color: maroon">』</span><span style="font-family: 新細明體; color: maroon">，據文義改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>