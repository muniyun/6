<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;} 

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <span style="font-family: 新細明體; color: maroon"><font size="5">洞玄部靈圖類</font></span><font size="3" color="#008080">(CH0204)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		上方大洞真元圖書繼說終篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 10.0pt; font-family: 新細明體; color: maroon">
		經名：上方大洞真元圖書繼說終篇。撰人不詳。二篇同卷。底本出處：《正統道藏》洞玄部靈圖類？</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 24.0pt; font-family: 新細明體; color: maroon">
		上方大洞真元圖書繼說終篇</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　子明告李防曰：而昕也，聞諸逍遙云之：曩時臣朝仙壇，遇于白雲司馬鍊師，言余屆王屋清虛洞側，獲真篆仙經二品，一曰元精，二曰丹華。骯其真跡，味其經旨，方知龍章鳳篆，與世筆殊絕；聖法仙方，與凡文異翰。空懷悵望，深恨不睹其人。然精習彌久，撢賾淵微；希其髻髯而已。爰昔抱朴真人，得元精、丹華二經，授仲和先生，仲和先生授天台隱居劉君。劉君元祖，古瀛州濮海郡人也。繼拜般陽李真人，受金掖之訣。時龍集己亥，適株林，於宇嫗處，獲九鼎神丹。即感上方，錫號太素真人蓬萊仙君，恒遊間，廣闡大洞妙真之元，及採訪正言，善誘民心，度有德者，務觀天猷。且上聖之談經也者，真仙以時而賦人。然則真仙以經法天，其天人之事，當何如哉。故高士所貴乎履道而已矣。<span lang="EN-US"><br>
		</span>
		　　於是逍遙備參教訓。其言也，述先真之言，即非誑誕。其行也，發後聖之行，乃是的皇。是故言行咸法圖書，肖乎雲札，清新煥炳，出辭天外，垂訓凡間。原其旨，博矣哉。故弘道而不匱，非仙君其孰能云也。是時逍遙告子明曰：思惟仙君，傳誨終焉。人若或由之，養生謐矣。但患世人苟寡功行，固弗克成，其諒也哉。仍懼心祕藏，歸彭城之風。宜乎讚詠，而作偈言：雍也共訊兮，大洞真元兮，仙君洪慈兮。爰敷要道，倪真源門下李從昭，志而著之已。逸人日：僕聞聖人因言立教，教是言詮，若絕乎名言，則師資安在。故假常試之說，以為行夤之門。況人由道毓，道藉人弘。肇有博施濟眾，仍獲五福曠大，未若傳經勸善，即得百祥深重。嗚呼，世人弗悟大夢，惟晝夜役役，積藏餘賄。但娠病死將至，寇禍忽臨，凌持酷虐，求終罔有，以致物貨耗散於眾人，惡業負累於一身。此之際也，奚靡悼哉。方當念道，欲行善事，象渴鑿井，不亦晚乎。爭如年且康健，時值清平，喜捨淨財，印造寶經，流通轉誦，肖蔣祉田。固知祝願昭報，縣響應聲，及乎陰德益著，嘉禎遐降，自然臣朝金闕，遊宴玉京耶。是時逸人于夷山之上，曳杖而行，歌曰：博施濟眾之功兮，未若傳經之福兮。見存享于天祿兮，已往陞于仙堂兮。臨行杳，勿空歸&#21953;。<span lang="EN-US"><br>
		</span>
		　　曩時先師閑居，或問三清上聖、十方化身天尊。子明對曰：予覽廣成先生疏，天地之前，混沌未立，大道以一氣展轉相生，為玄元始三氣。第一始氣所化，號天寶丈人，治玉清境清微天，總十有二部聖行之經，為洞真教主，明自然之道，上成之樞。第二元氣</span><span style="font-family: 新細明體; color: maroon">所化，號靈寶丈人，治上清境禹餘天，總十有二部真行之經，為洞玄教主，演無為之道，中成之機。第三玄氣所化，號神寶丈人，治太清境大赤天，總十有二部仙行之經，為洞神教主，開道德之本，大成之柄也已。伏聞高真無礙分身，而千劫度人；上聖垂光散影，而十方接物。昔元始應氣，化身十方。道言：十方諸天尊，其數如沙塵，化形十方界，普濟度天人。是諸天尊，以他心智，了知一切根性可化度者，化身往彼，隨類救度，接引覃生，令入正道。或作帝王身，為眾生說帝王之道曰：明無為之事，輔自然之理，恭敬以奉于上帝，仁慈以愛于下民。或作宰官身，為眾生說宰官之道日：明廉忠正直，恭敬惠義，故誠事于上，以恕蒞于下。或作郎吏身，為眾生說郎吏之道曰：除酷虐害物之心，以哀矜救生之行，勿因好惡，恣起賞罰，由斯靡輟，可以長久。或作出家身，為眾生說出家之道曰：常無為而無不為，事無可而無不可，鍊內外之丹，固性命之基，達妙有真無之理，明洞神元氣之要，既與道相合，即長生久視。或作法師身，為眾生說法師之道曰：明齋戒而設醮，授彝錄以度人，道述黃老，經宗尹莊，賁其臺觀宮殿，裡于聖像真容，及乎博施而蔣福田，濟眾而由善果。或作龍王身，為眾生說龍王之道曰：不泛溢以傷民田，止飄浪而伏溝洫，時錫甘膏，滋養稼穡。或作男子身，為眾生說男子之道曰：由孝悌之德，行仁慈之行，契道符天，安人利物，及其居濁而納污，乘清而濯溜，與時變化，毋執我固。或作女人身，為眾生說女人之道曰：明安貞清烈之性，及從正昭德之志，孝敬事于長，仁慈臨于幼。或作乞士身，為眾生說乞士之道日：篤喜無生，豈樂自為，甘貧而樂道，不怨而忘貪，知其命也，寡其欲矣，處清淡之地，在優游之鄉。或作下賤身，為眾生說下賤之道曰：宜乎恭事主者，朝夕匪懈，常酌水以獻花，屢誦經而禮聖。是諸化身天尊，皆傳經度人。故《因緣經》云：若有善人抄寫經教，三洞大乘，福流永劫，功德無邊。何以故？經者，是上聖遺教，導引愚迷，能發眾生，無量道意，從悟成真，眾聖修行，皆證道果。次問道經日：嘗看道非言則無以闡其奧，言非道則無以立其本。然無言而道隱，不若有言而道明。是故先師贊乎大哉，道域驅邪，德宮貽祉，萬神宗教，五大劫年，初乎龍漢延康之紀，赤明上皇之號，繼乎開皇紹運，天文咸備。恭惟上聖，授度仙人，以九誠十善、三洞四輔，統之以一十二科，列之以三十六部。爰因大羅天尊演之以雲篆，一百萬有八千篇；上德皇帝著之以五千八百，八十有一章；道君傳六十一品，開百二十門，及其封三百六十洞天，建七十二郡福地，叔階職符錄，選陸遷界治。蓋其誨肇興乎一音，經終吁于眾妙，鳩醜巨範，罔得而稱。於是彊名大方之家，凡一百一萬四千五百九十有二事，具載玄都祕藏之內，總明大洞妙經之元。但患後人弗能閎覽，尚匪去惑，擬處無為。直祖金闕，罔其難乎，未有不學而得者也。但占一言勸善，有益於修道人也，偕隨音書之。孤臣意者肅敬，上祝大朝聖君睿筭，億萬斯年之永。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">上方大洞真元圖書繼說終篇竟</span></p>
        <p align="left">　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
