<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部本文類</font><font size="3" color="#008080">(CH0201)</font></td>
      </tr>
		<tr>
        <td width="95%" align="center" height="100%">
        <p style="margin:0pt;margin-bottom:.0001pt"><b>
		<span style="font-size:24.0pt;font-family:新細明體;color:maroon">太上洞淵神咒經</span></b></p>
		<p style="margin:0pt;margin-bottom:.0001pt" align="left">
		<span style="font-family:新細明體;
color:maroon">　經名：太上洞淵神&#21610;經。撰人不詳。二十卷。底本出處：《正統道藏》洞玄部本文類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<span style="font-size: 18.0pt; font-family: 新細明體; color: maroon">
		太上洞淵神&#21610;經卷之三</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0">
		<b><span style="font-family: 新細明體; color: maroon">縛鬼品</span></b></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　道言：自今戊寅歲癸未之年，大劫之運，惡人不信道法，天遣疫鬼行七十二種病，病殺惡人。世間浩浩，鬼兵流毒。奈何，奈何。若有奉持三洞之人，吾當遣力士四十九萬人，為此法師縛枉橫之鬼，若道士救人經行之處，魔王等當助道士，縛此鬼兵等矣。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：三天玉女與大梵天王夫人等八千萬人，來下聽經而自誓言曰：自今以去，天下之人，若有此三洞法師作齋救人，轉此神咒經之處，我等當護之，不令疫鬼一切邪精來干犯法師也。若不去者，我等先坐矣。爾時，九天大魔王并及玉女八十億萬人，亦俱來下，白太上曰：自今以去，若有道士轉此經文救人疾病之處，若有殺鬼故來撓之，不肯去者，我等當共縛之，令法師不亂，病人得瘥。得瘥者，我等之力，&#34886;聖亦喜。魔王等各各自誓，縛疫鬼矣。　　　　</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">　　太上爾時乃說偈曰：</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　吾今說神&#21610;，&#21610;神皆滅形。所誅自有主，為惡不相聽。汝等既伏誓，共來聽吾經。自今當助道，一一相經營。勿復相吹噓，共作妖惡情。若作妖惡情，力士縛汝靈。湯煮火復燒，往返刀山亭。汝若從善者，亦不苦相征。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：壬午年有赤鬼三萬九千人，來殺惡人。有人值此三洞法師者，疫鬼斥去千里。若自今以去刑獄疾病，但轉此經，此經有八十萬大神、三萬力士、四十萬玉女、三十萬童子，一切來共守之所轉經之處，鬼兵與魔王來縛此疫鬼矣。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：吾昔在五嶽玄景宮中，為一切&#34886;生說三昧經。時有七天魔王三十萬人，一合來下，自誓言：自今以去，若有法師得救病人之處，轉此神&#21610;經救人，我當為開道，不令有惡，惡鬼遠走，天人來助。可治之，令疾病除瘥，刑獄之人悉皆解脫。若復無益者，我等自受腰斬，死亦不恨矣。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　道言：自壬午年辛巳後，必有疫癘之鬼八千萬人，來殺惡人，惡人不信道。故三天玉女、九天大梵王三十六萬人，一合來下，啟太上曰：自今以去，若有法師經行之處，我等亦當護之，令疾病者愈，官事之人速得解了。若疫鬼復來圖害良民者，我等亦當縛之耳。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：自今以去，有奉三洞之人者，九天大兵七十萬人，三十六天大魔王七十萬人，各來護此法師也。若今有疾病、官事之家，急轉此經，此經有大神力，自令官事散了、病人自瘥。若有不伏者，三天魔王自來縛之，疫鬼赤兵自然死盡，中外殃</span><span style="font-family: 新細明體; color: maroon; background: lime"></span><span style="font-family: 新細明體; color: maroon">、男女之鬼斥去萬里，十方力士覆護法師矣。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　爾時，太上乃說偈曰：</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　三洞大乘法，真道理自陳。若非積劫綠，無由得授聞。轉讀救黎蒙，消滅&#34886;鬼&#32675;。天真相擁護，妖精莫敢前。若有犯法者，身破成百分。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　又偈曰：大象本無形，經言即為道。道轉無形中，妖魔靡不掃。清濁各有分，天官來相考。念子為兇逆，使我常悲惱。反縛裂子頭，劍樹令汝抱。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　道言：今觀世問，惡人聚生，六夷交侵，自共相殘。至壬午年，天下浩浩，人民不安，刀兵疫&#28801;，殺害惡人。惡人不信大法，故令死耳。自今有奉三洞之經者，自得上仙耳。世人愚癡，見道士亦死、惡人亦死，不知分別有異，直見同死，無有異爾也。惡人死者，入三塗惡道。道士死者，生天上人間，或為大王，若便仙去，終不生惡處也。或白日上仙者，千年服藥，先著年華也。若有奉三洞尊師受經，苦身行道，得昇此仙，萬劫無有死矣。自今以去，若有道士救人之處，魔王等共收縛鬼精矣。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：吾昔為中國仙人東嶽直連子等三萬人，各各持信受經之具，上山作壇，拜謁五方五帝。與之為信，乃折銀環一具，以券分之。與師飲丹，自約誓曰：今日飲丹，受經供養，終身不犯。有疾病急厄、宅中不利、口舌官事、刑徒在獄者，為其轉經作齋。悉依齋法清諍，道士以此為常。仙人等以授受經，化行國土，為萬民治病，一切鬼王悉皆潛伏。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：世人多不信道，有一人受經，&#34886;共笑之。謂曰：妖魅不欲生活，入山避人，不求生官。不知此人天上生來，見世間濁惡，自求仙道，度一切人。人不識真，反更笑之。奈何，奈何。如此人等，後有重罪，罪入赤連地獄水火之中，三千億劫，無有出期。罪畢作人，有人之形，無人－之情。或癡聾瘖&#30210;，不知人事。復作六畜，食草飲水，以肉供人。生便艱苦，苦無所告。此之罪人，輪還如此，無有出期。子等思吾言矣。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　爾時，太上乃說偈曰：</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　頑逆不知法，見世積罪人。不但自不信，反笑他習真。不知天上來，不久在人草。子等無所識，相與共評論。言出禍亦入，響應須臾間。死受荼毒報，罪結在赤連。轉輪五苦中，考對億劫年。出生無人情，六疾所縈纏。身設六畜形，詛復識形神。罪非修大乘，何由免形殘。因緣自如是，子等思吾言。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　道言：世人多有惡心之者，不信真言。天遣橫行伐殺將軍八千萬人，仍遊天下，取此惡人。今有奉三洞之人，魔王三千人護之也，隨逐覆救。若欲作齋，齋集之日，為其明朗，不令風雨，天人助之。若道士行處，人見愛樂，道&#28801;盈溢，不令病痛也。苦惡人罵辱道士，為作口舌縣官欺圖者，即為收其人魂魄殺之，以明大道有神之驗也。急急如律令。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：世有烏丸鬼王，身長七尺、八尺，各有九千萬人赤兵，月月下來，取人&#28801;命，令天下人枉死。甲戌、甲午旬中，仍下來取人命，行三萬九千種病，病殺人小口男女。自今以去，有道士轉此經處，汝等收汝下兵，令斥去萬里，若不去者斬汝，烏丸三億萬人敢不從之矣。</span><font face="新細明體"><span lang="EN-US" style="font-family: New MingLiu; color: maroon"><br>
		</span></font><span style="font-family: 新細明體; color: maroon">
		　　道言：甲辰之旬，有八千九天大</span><span style="font-family: 新細明體; color: maroon">魔王威都等，將下人無數，月月病人，下九千種病，病不可治，與下土死將鬼兵合來殺人。自今以去，攝汝鬼兵，勿枉善民也。若有道士男女之官行道之處，汝等助之。若不用五教者，子等頭破作八十分矣。<span lang="EN-US"><br>
		</span>
		　　道言：辛巳、壬午年，人民橫死，天下不安，死者&#34886;多。鬼王烏丸與地下赤&#28801;殺人，人多瘟病，病者門門，十有三四死矣。奈何，奈何。唯有村村大會清齋，拜謁五帝之神，自保家口，令天神知之，鬼王烏丸自伏，不復殺人矣。<span lang="EN-US"><br>
		</span>
		　　道言：自奉受此經，師為開示，有病作齋。及官事刑徒，宅中多鬼，仕宦不遷，田蠶不收，悉作此齋耳。作此齋天人來護，即得心願，萬無不利矣。奉此經者，鬼王自伏也。自今以始，若有此三洞法師所施行之處，鬼王護之。若有道士疾病者，汝等鬼王頭破作八十分矣。<span lang="EN-US"><br>
		</span>
		　　道言：庚辰之年，國主自慎，大臣相輔，天下浩浩，無不畏也。小人相苦，貴人無道。天下九十種病，病殺惡人。鬼王名壇支，領三十六鬼王等，七天大魔王明主之，下行萬病，病不可治。當爾之時惡人多，多有不信道。受經者，其有受三洞者，大魔王等四十九億萬人悉來下護，助此法師耳。<span lang="EN-US"><br>
		</span>
		　　道言：此三洞法師，入人門戶宅中，萬鬼避之，治病救民，無不瘥也。惡人多故，故令鬼殺人耳。太上多哀，哀念一切&#34886;生，特為睨此鬼王等，令攝萬毒耳。自今以去，若道士有厄有病者，此鬼王等頭破作八十分矣。<span lang="EN-US"><br>
		</span>　　爾時太上乃說偈曰：<span lang="EN-US"><br>
		</span>
		　　道法真中真，真中復有靈。三洞入人門，萬鬼皆滅形。妖邪偽且濁，道性本來清。救護一切人，普濟於&#34886;生。太上布大慈，消卻天魔兵。萬毒自攝&#28801;，不得馳汝精。頭破八十分，送汝付天丁。天丁相剪截，罪招非恕情。太上無彼我，分別使法明。<span lang="EN-US"><br>
		</span>
		　　道言：世多愚人，聖人不教之耳。自今大水來，近刀兵之厄，國中不信道，枉攪萬民。萬民憂苦，不勤不知，唯告太上。恐鬼王枉殺，天下善人盡，乃說三洞之經，化行天下。自今以去，若有枉厄逍士者，吾當助之，不令道士有刑獄、口舌、疾病也。若一旦不如法者，大魔王拘民、鬼王烏丸等百萬&#34886;，頭破作十二分矣。<span lang="EN-US"><br>
		</span>
		　　道言：天下之人，自壬午年受道者，三萬九千人。青州、秦川男女得仙者，王方、張玄、杜軌、蜀漢、羅道安、費頭然、李英、張石、孫洪媚、侯進、袁道此人等，甲申之年乃得仙也。鬼王各各護助此三洞之人，不令疾病也。若人有忿怒法師、罵辱欺打<span lang="EN-US">·
		</span>
		、圖謀殺害者，此人等悉令身亡滅門，七劫無形，託風倚雨，依塵附草，令萬劫乃復人身。鬼王等護助此三洞法師，若有不信吾言者，大魔王拂旦、烏丸，悉頭破作九十分矣。<span lang="EN-US"><br>
		</span>
		　　道言：三十六王大魔之鬼，自國人不信，有奉三洞之者，天上來也。大魔王及鬼子，一切護之。若道士作齋救治百姓者，汝等為卻惡&#28801;，令道士治病速瘥。自今以去不伏者，烏丸大鬼王等，悉頭破作八十九分矣。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		　　道言：門戶之鬼名承伯，開閉之鬼名阿倫然，井鼇之鬼名真連子，四籬之鬼名士伯供，道上之鬼名烏子丁，舍宅之鬼名玄子都，一合來下，遶人舍宅萬重，不為一人，殺害萬民來久。自今以去，斥遠萬里，若欲來疾病人<span lang="EN-US" style="background: lime">□</span>者，鬼王等頭破作十二分矣。<span lang="EN-US"><br>
		</span>　　爾時太上乃說偈曰：<span lang="EN-US"><br>
		</span>　　告汝門戶鬼，爰及井&#31432;神。籬上行<span lang="EN-US" style="background: lime">□</span>者，汝莫犯良民。汝欲作惡者，風力解<span lang="EN-US" style="background: lime">□</span>身。但當助道化，斥&#21364;邪鬼君。莫復泄<span lang="EN-US" style="background: lime">□</span>心，招換尸</span><span style="font-family: 新細明體; color: maroon; background: lime"></span><span style="font-family: 新細明體; color: maroon">群。汝若伏誓者，時時當相申。如其不從令，令汝身首分。．<span lang="EN-US"><br>
		</span>　　又偈日：<span lang="EN-US"><br>
		</span>　　大道自然法，賞善而罰逆。罰逆逆即消，勿令與道隔。汝雖欲作惡，正法必科責。威仗擁天兵，誅剪諸邪僻。汝其自去者，可得免斯厄。<span lang="EN-US"><br>
		</span>
		　　道言：世有十萬赤連鬼，鬼長三尺六寸，百萬人。有三十萬長頭鬼，手提赤棒，棒殺萬民。自及壬午年壬辰之歲殺人，大水來矣。國王不治，民多暴死，甲申之災死絕矣。奈何，奈何也。道士化愚人，令受三洞，可得脫免九厄之中耳。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">
		道言：天下亂矣，人民死盡，多是鬼王殺人。善人不死，惡者入三塗。自今有枉死者，天亦助之耳。自今以去，有作道士三洞法師者，大魔王護之。若令道士危厄疾病者，鬼王等負罪，頭破作八十分矣。<span lang="EN-US"><br>
		</span>
		　　道言：鬼王自今以去，不得枉殺萬民。若道士經行之處，救療病人，當助治之，莫令不瘥。若不瘥者，不用吾言，枉殺善人，汝等頭破作百二十分矣。急急如太上<span lang="EN-US" style="background: lime">□</span>&#21189;消&#28798;護人律令。</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0pt; margin-right: 0pt; margin-top: 0pt; margin-bottom: 0" align="left">
		<span style="font-family: 新細明體; color: maroon">太上洞淵神&#21610;經卷之三竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
