<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部本文類</font><font size="3" color="#008080">(CH0201)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 18.0pt; line-height: 150%; font-family: 新細明體; color: maroon">
		太上洞玄靈寶業報因緣經</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		經名：太上洞玄靈寶業報因緣經。簡稱《業報經》。撰人不詳，約出於南北朝末或隋唐之際。十卷。底本出處：《正統道藏》洞玄部本文類。另有敦煌抄本二十餘件。</span></td>
      </tr>
      <tr>
        <td width="95%" align="center" height="100%">
        <b><span style="font-size: 16.0pt; font-family: 新細明體; color: maroon">
		太上洞玄靈寶業報因緣經卷之十</span></b><p><b>
		<span style="font-size: 14.0pt; font-family: 新細明體; color: maroon">
		廣統品第二十四</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		大慈大悲普濟真人，以業報因緣請問太上。爾時，太上道君曰：十方世界，各有五億五萬五千五百五十五億五萬五千五百五十諸天，開方布域，置立天官。天上地下，地下天上，日月星辰，山川嶽瀆，結&#28801;飛雲，而成金樓玉閣，寶殿瑤房，霞堂紫觀，星苑雲林，鸞庭鳳圃。浮空架虛，挾旁日月，分域布郭，萬品千名，遍滿無間。仙真上聖，天帝天師，隨處安居，各施經教；司主錄籍，生死因緣，男女筭命，善惡吉凶，晝夜考竅，剖叛人天。一一方內，一一天中，各有大道，各有天尊，各有天帝，各有天師，各有仙真眾聖，四司五帝，使者將軍，善惡童子，五斗靈官，一一教化，立法不同。皆吾統攝，布化其間。善惡報應，男女命根，罪福緣對，宿命因緣，草木蛸蟯，一切眾生，莫不待我布&#28801;而得受生矣。</span></p>
		<p align="left" style="line-height: 150%; margin-top: 0; margin-bottom: 0">
		<b><span style="font-size: 14.0pt; font-family: 新細明體; color: maroon">
		會真品第二十五</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君告普濟曰：一切有形，皆悉浮假，念念滅壞，曾不暫停，苦惱輪回。凡夫不覺，三塗往返，萬劫辛酸，生身受身，煩惱纏縛。皆由妄想顛倒，執見關心。汝等男女，滅諸妄想，妄想滅已，方會正真。當須定志，靜觀萬法，莫不皆空；及我身心，內外俱泯，離諸纏縛，登解脫門，出入逍遙，無為自在，不生不滅，永斷苦因。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		普濟曰：眾生苦惱，常為有身，生死輪回，不能自出。云何方便，妄想得除？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：眾生妄想顛倒，皆從心起，強生分別，擊念我身，觸景生迷，舉心皆妄。為是&#24750;故，顛倒沉淪，流浪生死，不能自出。當須定志，智慧觀身，骨肉肌膚，形骸毛髮，六根四大，五物百神，諦想思惟，總無實處，共相假合，結聚成真，耒裹尋求，我在何所；身既是假，心則成空，空假非真，悉為妄想；身妄想已，諸法皆然，彼我是非，憎愛取捨，色嗜香味，嫉&#22956;慳貪，殺盜邪淫，綺言惡罵，凡諸作業，泯爾皆除，內外清虛，自會真道。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		普濟曰：身雖浮假，塊耳有形，痛痒酸疼，風寒暑濕，內外動觸，念念相侵。少有不和，憂惱俱至。如何觀想，頓得滅除？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：皆是虛妄，吾不誑言。一切有形，悉皆浮假，為浮假故，念念無常。眾生執計，妄見為有。若知身不有，諸苦皆無，但自忘身，眾惱俱滅。云何更有痛痒酸疼？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		善濟曰：眾生妄想，執計已深，頓遣忘身，實不可得。云何方便，但漸示因緣？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：吾向說言，當須定志，智慧觀身，諦想思惟。總無實處者，王欲<span lang="EN-US"><br>
		</span>漸示眾生，除妄想執計也。眾生所以未能除者，六根三業未&#27972;故也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">普濟曰：六根三業，如何得&#27972;</span><span lang="EN-US" style="background: lime">#1</span><span lang="EN-US" style="font-family: 新細明體; color: maroon">?
		</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：六根者，一曰眼根，二曰耳根，三曰鼻根，上曰舌根，五曰身根，六曰意根。所以謂之六根。六根者，能生諸業故也。猶如草木，生諸華葉，子實展轉相生，故有六情六欲，六染六入，六賊六塵，六識等也。而色、聲、香、味、觸、法，本來空寂，不動身心。眾生執計，妄懷取捨，念念馳競，煩惱纏身，以是因緣，流浪生死。若能用智慧志，審自思惟，悟此六根，則諸根皆盡。三業者，一者身業，二者心業，三者口業。身則殺盜邪淫，心則貪愛瞋癡，口則綺言妄語，惡口兩舌，共成十惡。諦思十者，無一處真，悉是浮虛，故皆妄想。但從三業及以六根，漸自滅除，損之又損之，定志觀身，能久行之，自會真道。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 14.0pt; font-family: 新細明體; color: maroon">
		敘教品第二十六</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：元始以一&#28801;化生三&#28801;，分為三天。一曰始&#28801;，為清微天，號玉清境，天寶君所化，出洞真經十二部，以教天中九聖。二曰元&#28801;，為禹餘天，號上清境，靈寶君所化，出洞玄經十二部，以教天中九真。三曰玄&#28801;，為大赤天，號太清境，神寶君所化，出洞神經十二部，以教天中九仙。三十六部，亦曰三乘：一曰大乘，二曰中乘，三曰小乘。結飛玄之&#28801;，自然成章，玉字金書，龍文鳳篆，大方一丈八角，垂芒教化，諸天流通。世界始終五劫，常轉法輪，或實或權，有廣有略，因機取悟，隨世修行。雖天地運終，而三洞不滅，開度群品，導引天人，三界十方，俱受利益。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">普濟曰：三洞下世，未審何時？為是同來，亦有前後？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：每劫之初，洞真下化，人懷道抱德，共處虛無，悉奉正真，長生不死。次洞玄下化，人物漸離，散朴澆淳，失道叛德。其次洞神下化，人漸澆浮，不奉正真，年命短促。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		自是之後，人心破壞，三洞不行，智慧不興，人鬼交雜，運度促急，不滿百年，念念無常，死亡不絕。吾重出世，宣行三洞，布化人間，隨代機緣，敷揚經教，或大或小，隨物所宜。故元始本文，未盡下教。其三清上境，四梵天中，真聖修行，其文具足。山川洞府，海嶽仙宮，雖有所修，亦不備足。吾故命老子託化人間，救度眾生，演說科戒，或夷或夏，或聖或凡，周遍十方，悉令開度。三洞大法，散在人問，勸誘男女，使勤修習。凡大積罪，業累沈迷，與道無緣，不能信奉；惟從偽法，諸雜妖神，徒竭一身，終歸地獄。若能信行三洞大法，悉入福堂，或白日昇舉，尸解遁跡，隱形洞宮，遊行世界，長生變號，永劫長存，鍊&#28801;易形，轉神入道，人莫能識，無量無邊。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		吾過去後，魔教轉興，天下同遵，人民夭逝，兵戈水火，疾病死亡，國破家亡，朝夕相繼；竭其倉庫，以事妖邪，偽亂日生，澆訛時扇，飢寒苦惱，父子流移，天下愚愚，永無悟矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		吾念汝輩，積劫沉淪，說是要言，以示盲聾。然三洞經法，有二種：一者真法，二者化法。真法者，離諸虛妄，永劫長存。化法者，文字流通，隨時變滅。化法之中，凡有五種：一者，結飛玄之&#28801;，雲篆成章，離合自然，變化不測，在三清上境，常住鎮經，億劫常存，真聖護持。二者，雲書一丈，八角煥明，在三界十方，諸天五億，隨劫昇降，應感流傳。三者，諸天宮殿、樓閣臺房、門戶之間，書題誦詠，制伏人物，出入修行。四者，華文葉字，玉劄瓊編，方丈蓬萊，閬苑玄圃，乍隱乍顯，隨劫存亡，教習神仙，及諸魔鬼。五者，紙墨縑素，竹木漆書，散在人間，流傳誦詠，劫初即下，劫末還昇，保國安人，開度群品。夫經者，元始之言，教化眾生，使識根源本始、宿命因緣、罪福報對、善惡吉凶、生死門戶、方便所由。今改惡從善，保安性命，長生無為，歸之於道，永劫軌模。保之者福降，修之者神仙。吾所以承元始之教，開化人天，將救眾生之徒苦耳。子宜奉之。</span></p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 14.0pt; font-family: 新細明體; color: maroon">
		流通品第二十七</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君告普濟曰：吾自造化天地，至于上皇，經無數劫，不可稱量。世出教法，應化立身，亦復無數。天上天下，無極無窮，輪轉變形，隨緣開度：或號元始，或號虛皇，或號太上天尊，或號無極，或號自然，或號無為，或號大道，或號無形，或號高上，或號無名，或號至真，或號玉帝，或號金皇，或號道君，或號天老，或號老君，或號有古，或號先生，或號大千，或號法王；或號十方化主，或號三界大師，或號無上法王，或號大聖真尊，或號轉輪化主，或號慈悲法王，或號無上法師，或號天中之尊，或號八極真君，或號九天聖主，或號三千化主，或號五億天君，或號大羅教主，或號三界導師，或號玄中法師，或號玉宸化主，或號金闕天尊，或號洞真法王，或號洞玄教主，或號洞神法師；或號三洞無上法師，或號三天童子，或號輪轉真人，或號長生大師，或號太醫神人，或號最勝醫王，或號大宗法師，或號萬法天師，或號法界聖尊，或號輪天童子，或號曰光真人，或號月光真人，或號星輝童子，或號萬道法師，或號玉清道主，或號上清玄宗，或號太清仙王，或號三塗化主，或號九幽大師。或作天王，或作天君，或作天帝，或作國王，或作帝師，或作道士，或作儒宗，或作大臣，或作國師，或作天仙，或作地仙。或為飛仙，或為萬物母，或為萬物父。或在天為天帝，或在地為人王，或在日為日光童子，或在月為月光童子，或在天中為太乙天尊，或在星中為天皇大帝。或作北極大帝，或作七星童子，或作五帝真人。或在星中為星光真人，或在雲中即為雲師，或在風中為風伯。或作雷公，或為雨師。或為千歲老訪，或為萬歲少童。或為龍王，或為鬼主。千變萬化，不可勝數，或凡或聖，或男或女，或大或小，或長或短，或身上生水火，或形為草木。種種應變，教化眾生，演出經教，開度天人，隨劫輪轉，恆存湛然。或遣真人玉女下化，誕生為帝王國主、后妃大臣，方便說法，救濟群生。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		今止告汝一二名焉。始有天地，龍漢之初，吾號無形，化在玉清境，出大洞真經，下代教化，為萬天玄師，無上法王。經九萬九千九百九十億萬歲，延康之時，吾號無名，化在上清境，出洞玄寶經；下代教化，為三界醫王，太上真尊。經八萬八千八百八十億萬歲，赤明開運，吾號梵形，又號觀世音，化在太清境，出洞神仙經；下代教化，為十方導師至極天尊。經七萬七千七百七十億萬歲，開皇改號，吾號虛皇，化在元陽宮中，敷明三洞；下化人間，稱太上道君。經六萬六千六百六十億萬歲，逮至上皇，吾號元始，化在紫微宮中，廣布經戒，使仙真上聖、妙行真人、飛天神王無量數眾，各化人間，開度一切。如此輪轉，亦無窮也。從劫到劫，從天至天，隨時變見真應化身，因世立號，改易形名，千殊萬異，止是吾身。或假設師資，以相開悟；或權先後，教導人天。今指以此經，付汝施行，天上天下，十方三界，使諸男女普見法音矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		普濟曰：今奉天尊教命，開度天人。願藉神力，宣告諸天，普使聞知。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		太上彈指，告眾真人曰：天上天下，三界十方，一切神靈、仙真眾聖等，吾以此經付與普濟，汝等宜各弘焉。於是諸天聖眾各莊嚴寶座，建節持幢，燒香散華，鸞輿鳳蓋，千乘萬騎，浮空步虛，一時稽首，三聲稱善，奉迎此經，各還本所。處處莊嚴百千萬億七寶之座，晝夜講說，敷歇靈音；燒萬合靈香，散百種寶華，奏萬天伎樂，燃萬景神燈，供養法具、飲食名珍，各百千萬億，圍繞左右，不可稱量。即以黃玉為簡，紫金書之，藏諸洞府龍宮、雲房鳳匣題曰《太上業報因緣經》矣。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">太上洞玄靈寶業報因緣經卷之十竟</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 新細明體; color: maroon">#1</span><span style="font-family: 新細明體; color: maroon">淨：底本作『靜』。據上下文改。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>