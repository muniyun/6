<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部本文類</font><font size="3" color="#008080">(CH0201)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 18.0pt; line-height: 150%; font-family: 新細明體; color: maroon">
		太上洞玄靈寶業報因緣經</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		經名：太上洞玄靈寶業報因緣經。簡稱《業報經》。撰人不詳，約出於南北朝末或隋唐之際。十卷。底本出處：《正統道藏》洞玄部本文類。另有敦煌抄本二十餘件。</span></td>
      </tr>
      <tr>
        <td width="95%" align="center" height="100%">
        <b><span style="font-size: 16.0pt; font-family: 新細明體; color: maroon">
		太上洞玄靈寶業報因緣經卷之四</span></b><p><b>
		<span style="font-size: 14.0pt; font-family: 新細明體; color: maroon">奉戒品第六</span></b></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		太慈大悲普濟真人，以業報因緣請問太上道君。爾時，道君告普濟曰：我從無始世界已來，常在人間，教化說法，度脫眾生。使過去未來、十方三界、人天凡聖，普使聞知，等會無為，入真常道，不生不滅，無去無來，常住湛然，圓通靜室。登此界者，皆須持戒，始自發心，終於極果。懺悔受戒，誦念持齋，行道至誠，發弘誓願，讚歎布施，滋潤眾生，救護一切，廣建功德；感應諸天，福報生神，攝因生化，本&#36857;機會，證實相行，叔教流通，廣統真應，方始會道。念念不捨，滅心忘心，皆須持戒。持戒不犯，諸天降臨，眾聖敬仰，群魔讚唱，各隨功業，列名上宮。我故隨其分力，廣說戒門，多少不同，上下有異，任汝眾生，相機所受。三戒、五戒、六戒、七戒、八戒、九戒、十戒，十二可從戒，十四持身戒，二十四戒，二十七戒，三十六戒；乃至洞玄下品四十、中品六十、上品八十，一百八十；上清三百觀身，洞神七百二十戒：各有次第，導引群迷。能有受持，皆獲福利，滅罪無窮。並散在三洞諸經，流行已久。眾生暗昧，不能得聞。今止為汝說無上十戒，作人天福業、生死善緣，傳示當來，&#24487;令護持，降福消禍，不可思議。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第一戒者，不得殺生，及懷殺想。常行慈悲，濟度一切。觀諸眾生，常如己想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第二戒者，不得偷盜，及懷盜想。常行退讓，不受非義。觀諸資財，如己物想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第三戒者，不得邪淫，及懷淫想。常行貞潔，獨處幽棲。觀諸男女，如骨肉想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第四戒者，不得慳貪，及懷貪想。常行布施，廣濟貧窮。平等一心，無彼我想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第五戒者，不得瞋怒，及懷怒想。常行歡喜，和睦冤親。觀諸眾生，如赤子想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第六戒者，不得愚癡，及懷癡想。常行智慧，勸誘愚迷。觀諸眾生，如手足想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第七戒者，不得綺言，及懷綺想。常行忠正，內外純和。觀諸經教，生念誦想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第八戒者，不得妄語，及懷妄想。常行信實，隱顯無欺。觀諸人民，無虛誑想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第九戒者，不得惡口罵詈，及惡口想。常行正念，不起毒心。觀彼毒蛇，自取害想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第十戒者，不得兩舌鬥亂，及兩舌想。恒行端直，不起愛憎。觀諸彼我，無向背想。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：此十戒者，是眾生城郭，依棲屋宅。能守持者，有玉童玉女、金剛神王、將軍力士各二十四人，侍衛左右，消災度厄，保命延年。真聖敬仰，諸天歡悅。刀兵水火、虎狼蟲蛇、疾病牢獄、鬼賊邪精、飢寒惱難一切眾禍，永不干身。求男得男，求女得女，富貴壽樂，所願遂心。智慧聰明，形容端正，人中第一，不可思議。過去受生，天宮&#27972;土，華臺寶殿，衣食無為，雲蓋龍車，逍遙自在。常聞經法，侍奉天尊，展轉受身，會正真道。持此戒者，如彼寶劍能斷一切，如彼法舟能度一切，如彼猛火能燒一切，如彼&#27972;水能洗一切，自三清已下乃至十方上聖真仙，莫不皆由持此戒也。戒者，防罪止惡，檢束身心，降伏妖魔，感動靈聖。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：昔有五百男子，於純和國空明山中，修道二十一年，共持此戒，悉悟無為。吾遣達相真人度入無相天中，今並得為金光仙人，更學大乘，漸階真位。又栖浮國空積山中，有三萬六千女子同心學道，一百年中不聞此經戒，被大魔精中害，悉入無明水中，流浪沉沒，不能得出。吾遣度脫真人往彼救拔，授與此經，令漸開悟。移在觀山，正持十戒，已得六百萬年，日夜翹懃，專一不二，靈芝神草、甘露玉池自生其處，充給飲食，稍稍明了，自會至真。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		普濟問曰：未審持此戒者，須從師受，止讀經文？又眾生氣力優劣不同，或卒世奉行，或一時便止，未審其意如何。伏願天尊，賜垂分解。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：若有善男子、善女人，能發道心，詣師請受，終身奉行，過去見存，獲福無量。若復抄寫，依經讀誦，燒香供養，如法修行，最為第一，不可思議。若值講說，敷歇妙旨，廣為人民，能詣師傳歸心奉受，如戒修行，獲福巍巍。又復詣師請受，不得修行；或就本家奉持，暫時即替，一時蒙惠，福亦不輕。何以故？猶如甘雨一霪，受者皆潤，隨其稟澤，悉得滋榮。戒得所霑，莫不咸賴。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：若道士、女冠，為國主人王、宰輔人民、土地山林、三塗五苦一切眾生，所在發心，建百高座，廣召同侶講說此經三日、七日、九日、十日乃至百日，不限時節，燒香行道，禮懺啟願，散華燃燈，普勸眾生令持齋戒，使悉知聞，願得天下太平，兆民安樂，福祚堂堂。若復有人能為國王帝主、土地人民抄寫此經百部、千部乃至萬部、無量數部，所在流通，教化一切，悉得受持，得福無量，不可思議。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：若道士、女冠為諸男女度受戒時，皆當先行信籌。籌長一尺二寸，竹木之屬隨便制之。付此籌後，方當授戒。行此籌者，四種因緣：一者，令諸男女生回向心；二者，預審本心，必令堅固；三者，先示信緣，生飢渴想；四者，奉戒弟子，通誠願相開度。所以謂為信籌。籌者，一則自計己身善惡多少，二則請諸真聖筭命增加。示此法相，令戒專一。是故度戒，先授此信籌。</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0"><b>
		<span style="font-size: 14.0pt; font-family: 新細明體; color: maroon">持齋品第七</span></b></p>
		<p style="line-height: 150%; margin-top: 0; margin-bottom: 0">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：眾生無始受身以來，慳貪嗜欲，飲食酒肉，啖嚼無厭；長此肌膚，養其膿血，致生病惱，彌益罪根。生老病死，暑濕風寒，痛痒酸疼，惡風毒氣，入身染體，百病來侵，念念無常，晝夜不住。受生稟識，各各不同，日夜循環，萬萬生死：或處胞胎，菇成膿血，隨即化消；或居母腹，不得出生，便復破壞；雖作分解，母子暫殊，即便死亡，不可稱計；或一歲兩歲乃至百歲，念念解張，衰耗豈住，頭痛壯熱，萬惱相侵。一生之中無少安樂者，良由廣食穢濁，積滿身中，酒肉臐肌，蒸然臟腑，惡風毒氣，吹扇形骸，金玉化消，身形詎久。吾不飲不食，抱道自然，變化無方，長生不死。常說經教，開度眾生。凡夫愚迷，不能信用，我常憂念，愍痛在玆，故設齋法，令滅病苦。吾昔就元始御前，受三十六部經文，齋法精微，濟度群品，行之人間，具有成法。凡夫無知，謂為虛誕。如三清眾聖，久證道真，恒悉奉齋，勤行不怠。況汝輩乎。若上士勤行，長齋清室，誦經燒香，中不懈怠。或存或亡，隨其愚智，制法不同，善巧方便，開度眾生。六齋十直，八節三元，甲子本命，三會庚申，諸雜救護，微妙難思，皆是元始引接下凡。吾常勸教，普使修行。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		普濟問曰：未審建齋，功德輕重？復有何神監臨？為復直爾斷食，復有威儀？又至道圓通，&#24487;諸有法，當隨分力，恣任能行，立六齋等法也。愚所未了，願垂教誨。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君答曰：功德輕重，諸天降臨；威儀軌則，六齋等別。並備靈寶諸經，今粗說之，汝宜諦聽。齋者二種不同，一則極道，二則濟度。極道者，為發心學道，從初至終，念念持齋，心心不退。復有二門，一謂忘心，二謂滅心。忘心者，始終運意，行坐忘形，寂若死灰，同於槁木，滅想滅念，惟一而已。滅心者，隨念隨忘，神行不系、歸心於寂，直至道場。濟度者，謂回念至道，翹想玄真，願福降臨<span lang="EN-US" style="background: lime">#1</span>，無窮&#28798;消。未兆又有二種，隨力修行，一者虔心，二者捨財。虔心者，惟罄一心，丹誠十極，燒香禮拜，惟求於道。捨財者，市諸香油，八珍百味，營饌供具，屈請道士，及以凡品，歸心啟告；委命至真，內泯六塵，外齊萬景，冥心靜慮，歸誠於道，克成勝果，永契無為。救濟存亡，拔度&#28798;苦，隨其分力，福降不差，功德重輕，各在時矣。建齋之日，諸天上聖、真仙靈人、玉童玉女、三界五帝、一切威靈，建節持幢，執符把籍，飛空步虛，燒香散華，觀聽法音，條錄罪福，名書諸天，金格玉字，受福無窮。所以別立月日者，至是之辰，吾遣三界十方善惡神靈，按行人間矣。正月，青帝九氣功曹將軍九億萬眾，建節持幢，與神仙兵馬、玉童玉女同下人問，條錄罪福。三月，黃帝一氣滅罡將軍五億萬眾，執符把錄，與神仙兵馬、玉童玉女同下人問，紏察罪福。五月，赤帝三氣勝光將軍三億萬眾，飛空步虛，與天仙兵馬、仙童玉女同下人間，按行罪福。七月，白帝七<span lang="EN-US" style="background: lime">#2</span>氣傳送將軍七億萬眾，瓊輪羽蓋，與天丁力士同下人間，書其罪福。九月，上元一氣河魁將軍五億萬眾，揮幢執節，與功曹使者、玉童玉女同下人問，抄其善惡。十一月，黑帝五氣神后將軍五億萬眾，燒香散華，與左右龍虎君同下人間，紏正罪福。正月十五日為上元，十天靈官、神仙兵馬，與無鞅數眾上聖高尊、妙行真人，同下人間，考定罪福。七月十五日為中元，九地靈官、神仙兵馬，與<span lang="EN-US" style="background: lime">#3</span>無鞅數眾名山洞府、神仙兵馬同下人間，校錄罪福。十月十五日為下元，九江水帝、十二河源溪谷大神、水府靈官同下人間，校定罪福。立春日，元始遣度仙上聖天尊，將始青天君神仙兵馬無鞅數眾，教化人間，開度眾生。春分日，元始遣玉寶皇上天尊，將青靈始老帝君、神仙兵馬無鞅數眾，教化人間，開度眾生。立夏日，元始遣好生度命天尊，將始丹天君、神仙兵馬無量等眾，教化人間，開度群品。夏至日，元始遣玄真萬福天尊，將丹靈真老帝君、神仙兵馬無量聖眾，教化人間，開度眾生。立秋日，元始遣太靈虛皇天尊，將始素天君、神仙兵馬無量聖眾，教化人間，開度群品。秋分日，元始遣太妙至極天尊，將皓靈皇老帝君、神仙兵馬無量數眾，教化人間，開度群品。立冬日，元始遣無量太華天尊，將始玄天君、神仙兵馬無量數眾，教化人間，開度群品。冬至日，元始遣玄上玉宸天尊，將五靈玄老帝君、神仙兵馬無鞅數眾，教化人間，開度群品。皆從仙童玉女、南斗北斗、四司五帝，建符執節，燒香散華，龍輿鳳駕，&#24487;滿虛空；或長或短，或雲或雨，或風或露，或鳥或獸，或青或黃，種種變化，按行人間，條錄罪福，觀察眾生。又每月一日，元始西北天與北斗，及傳言使者下。八日，元始北方天與北斗司殺鬼，及赤車使者下。十四日，元始東北天與太一使者，及典司使者下。十五日，元始東方天與天帝，及天地水三官，并監司使者下。十八日，元始東南天與天一，及賊曹使者下。二十三日，元始南方天與太一八神使者，及符章侍從下。二十四日，元始西南天與北辰，及守宅三將軍下。二十八日，元始西方天與下太一，及天公使者下。二十九日，元始下元天與中太一，及諸官將軍下。三十日，元始上元天與上太一，及天帝使者下。皆與諸天眾聖、至真尊神、仙童玉女、四司五帝、五斗監司，建節持幢，步虛誦經，檢行男女所積善惡罪福因緣。又甲子日，太一中臺大使下。庚申日，太玄上宮制民三尸下。又正月一日，獻壽，七日迎祥。二月八日，芳春。三月三日，蕩邪。四月八日，啟夏。五月五日，續命。六月六日，清暑。七月七日，迎秋。八月一日，逐邪。九月九日，延筭。十月一日，成福。十一日十五日，啟福。十二月初五日，百福。本命日，祈年。三會日，建功。凡此諸齋日，若帝王國主、妃后大臣、公侯宰輔、道士女官、人民兆庶，或自為人燒香行道，誦經禮謝，講說此經，奏名白簡，投告山川、五嶽四瀆、山洞靈司，吾常遣諸真人、神仙玉女侍巾，玉童香官使者檢錄名字，著神仙玉曆長生簿中，令厄難消除，眾苦清&#27972;，永享無窮。一日持齋，滅身中五十種罪，得五日餘糧。二日，滅身中一百種罪，得十日餘糧。三日，滅身中一百五十種罪，得一十五日餘糧。五日已上，滅身中五百種罪，得千日餘糧。百日，身中萬罪皆滅，行&#21416;來至，玉女扶迎，衣食自然。千日，三界侍衛，五帝扶持，門戶昌熾，子孫興隆；天人來格，吉慶日臻，過去得生天王之門，或聰明智慧，相好端嚴，年命長遠，歡樂自然。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君曰：吾昔於清妙國中，說法教化天人。時有男女八萬七千人俱來詣座，同發善心，結大弘誓，為帝主國王、后妃大臣、公侯宰輔、人民土地一切眾生，常持六齋十直、三元八節、甲子庚申諸雜齋等，及建百座高臺，召請道土講說此經，十二年中勤誠不退，感徹諸天。吾遣左玄真人同授靈藥，各得長生；今在善積山中，並證仙道，其威儀軌則，各如三洞法矣。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">普濟稽首，問曰：未審齋法以何時也？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君答曰：天地運度，晝夜相推，十二時間，氣有生死，盛衰變化，善惡吉凶，人鬼不同，罪福各別，陰陽利害，自有所宜。今具說之，子宜諦受。夜半，是諸天人食，世人食之，增筭九十，除八十一病，地官敬仰。雞鳴時，是諸天官食，世人食之，增筭一百，除病九十，地官司迎。平旦時，是諸天輔食，世人食之，增筭一百二十，除病一百？地官畏之。日出時，是諸天王食，世人食之，增筭一百四十，除病一百二十，地官送迎。辰時，是諸天帝釋食，世人食之，增筭一百八十，除病一百六十，地官侍門。禺中，是諸天真聖食，世人食之，增筭四十，除四百四病；諸天下臨，玉女散華，金童揚煙，三界五帝、日月星辰、神仙兵馬、金剛力士一時齊到；止善輟惡，名聞上清，萬天歡悅，一切獲福。宜以此時致齋也。日中，是諸天魔王食，世人食之，&#20943;筭算九十，生八十一病，地官察身。日映時，是諸地魔王食，世人食之，&#20943;筭一百，生病九十一，地官害門。哺時，是人間諸鬼神食，世人食之，&#20943;筭一百二十，生病一百，地官生罪，惡鬼殺身。黃昏時，是地下冥王鬼神食，世人食之，&#20943;筭一百八十，生病二百，眾害傷身。人定時，是餓鬼畜生、酆都鬼神食，世人食之，滅筭五千，生四百四病，萬害加身；故鬼物邪精乘其飲食入人腹中，能生百病及諸眾苦、一切厄難，奪人筭命，不得神仙長生不死。若諸男女能依我法，各知所說，凡食之時，皆須先出諸食種種於前，一則獻仙聖，二飴地祇，三與鬼神，四及眾生。起此四想，是大慈悲，免諸凶惡，鬼氣不侵。散施鳥獸，遍及蟲魚，悉令飽滿，獲福無量，生死受恩。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">普濟又曰：受食有何次第？</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道君答曰：先須盥漱端身，燒香行道，懺悔禮拜，發願回向。陳啟事竟，然後受食，閉目存想，身中諸神與三一同食。食之時，不得他人輒動，手有穢觸。安徐啖嚼，與氣俱進。皆當手捧清淨巾器，勿教凡穢言笑喧聒，是名法食，始曰清齋。能依是言，諸天降駕，萬聖齊臨，眾真稱善，玉女散華，生死蒙恩，得福無量。</span></p>
		<p align="left" style="line-height: 150%; margin-top: 0; margin-bottom: 0">　</p>
		<p align="left" style="line-height: 150%; margin-top: 0; margin-bottom: 0">　</p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">太上洞玄靈寶業報因緣經卷之四竟</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">#1 </span>
		<span style="font-family: 新細明體; color: maroon">臨：底本無。據文義補。<span lang="EN-US"><br>
		#2 </span>七：底本作『士』。<span lang="EN-US"><br>
		#3 </span>與：底本無。據上下文補。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
