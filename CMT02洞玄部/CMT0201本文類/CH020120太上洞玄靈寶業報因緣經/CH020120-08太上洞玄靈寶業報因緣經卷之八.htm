<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部本文類</font><font size="3" color="#008080">(CH0201)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 18.0pt; line-height: 150%; font-family: 新細明體; color: maroon">
		太上洞玄靈寶業報因緣經</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 新細明體; color: maroon">
		經名：太上洞玄靈寶業報因緣經。簡稱《業報經》。撰人不詳，約出於南北朝末或隋唐之際。十卷。底本出處：《正統道藏》洞玄部本文類。另有敦煌抄本二十餘件。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 16.0pt; line-height: 150%; font-family: 新細明體; color: maroon">
		太上洞玄靈寶業報因緣經卷之八</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span style="font-size: 14.0pt; line-height: 150%; font-family: 新細明體; color: maroon">
		生神品第十九</span></b></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		大慈大悲普濟真人，以業報因緣請問太上。爾時，太上道君曰：吾以道&#28801;開張天地，剖判陰陽，運化因緣，生成萬物，分神布&#28801;，養育人民。從始至終，經營生死，念念不停，食以元和。汝等凡夫，誰能識之。吾今為汝剖析因緣，欲使當來悟其元起。人始受身，皆從虛無自然中來，回黃轉白，構氣凝精，而元父生神，玄母成形，承天順地，合化陰陽。兩半因緣，稟其骨肉，莫不資其昔業，會遇今緣，取像乾坤，含懷日月，陰陽變化，神識往來。萬化之中，人最為貴，故始入胎中，三&#28801;潛凝，九天冥運：一月為胞，鬱單無量天&#28801;下浹身中；二月為胎，上上禪善無量壽天&#28801;下浹身中；三月魂具，梵監須延天&#28801;下浹身中；四月魄成，寂然兜術天&#28801;下浹身中；五月生臟，波羅尼密不驕樂天&#28801;下浹身中；六月化腑，洞玄化應聲天&#28801;下浹身中；七月明竅，靈化梵輔天&#28801;下浹身中；八月景附，高虛清明天&#28801;下浹身中；九月神降，無想無結無愛天&#28801;下浹身中。天神一万八千，身神一萬八千，內外相合，三萬六千神。一時生神，金樓玉閣、紫戶青門，分靈布化，&#24064;繞身中，表裹相應。聲尚神具，十月而生。人在胞胎之中，三元養育，九&#28801;布化，晝夜不停，轉變昔神，受質今身。始在胞中，悉知前生善惡因緣，察生所由；及食穢濁，稍自忘之。頭圓象天，足方象地，左眼為日，右眼為月，髮為星辰，眉為華蓋，鼻為天門，口為地戶，耳為天窗，頂為崑崙，項為天柱，五臟為五嶽，四肢為四海，皮膚骨節、血&#33033;關機，法天象地，含陰吐陽。生神布化，各有司存：腦為泥丸，太一帝君；心為絳官，司命受生；肝為青宮，無英制魂；肺為素宮，白元營魄；腎為玄宮，桃康納精；脾為黃庭，黃帝化靈。少陽&#28801;化，木精歲星，納化身中為肝，三魂處之；上出於目，侍衛九人，鎮守九千神。肝有七葉，主其毛髮，榮衛皮膚。太陽氣變，火精熒惑，納化身中為心，火神居之；上出為舌，侍衛三人，鎮守三千神。心有三葉，七孔三毛，狀若蓮華，主其神氣煖溫，榮衛百神。少陰&#28801;化，金精太白，納化身中為肺，七魄主之；上出於鼻，侍衛七人，鎮守七千神。肺有八葉，主其牙齒，營護筋骨。太陰氣化，水精辰星，納化身中為腎，左有玉童，右有玉女；精化之庭，上出於耳，侍衛五人，鎮守五千神。腎有其二，如半月狀，主其精液，營護血髓。元黃氣化，土精鎮星，納化身中為脾，意志所出；上出於口，侍衛十二人，鎮守萬二千神。脾長五寸，主其肌肉，營護四肢。周流百體而生百神，各有名字，出入諸天，變化不測，往返靡停。人能知之，即得長生；行坐誦憶，營護身形，消除萬禍，制伏百精。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		髮神玄光，頂神通天，頂前神朱陽，頂後神玄冥，頂左神青光，頂右神白章，額神天庭，左眉神翠童，右眉神羽童，左眼神日光，右眼神月光，左顧神玉闕，右顧神玉梁，左鼻神通陽，右鼻神通陰，口左神命童，口右神天糧，齒神玉關，左牙神天鐘，右牙神天磬，舌神赤童，上脣神亭蓋，下脣神靜輿，左頤神黃父，右頤神黃母，項左神天通，項右神昇平，左肩神遠山，右肩神遠安，左肘神飛龍，右肘神伏虎，左手神天丁，右手神天騶，左指神甲卒，右指神禦兇，左腋神扶干，右腋神扶刀，左肋神衛邊，右肋神防非，腰左神洞開，腰右神搖亭，左股神玄獄，右股神玄山，左膝神轉生，右膝神曲亭，左脛神天柱，右脛神天關，左腳神輪空，右腳神運虛，左踝神幽狐，右踝神伏狼，胸神天田，腹神包靈，陰神幾關，尻神幽關，背神紫房，脊神通平，臍神中平，皮神包羅，肉神衛非，骨神內丁；各長七寸，如赤子狀，在人身中納氣成神，榮衛流通，運化自然，與天地合德，出入人身，奏善輟惡，日夜不停。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		夫人不生則無，已生則備天地之象，含陰吐陽，懸命由天；天與其筭四萬三千二百日，凡一百二十年，筭主一日，記在諸天。吾常&#21201;諸天帝，命召五帝、三界、四司、南斗北斗、十天將軍、九土使者、七神童子、八部天神一切神靈，遊行人間，檢較罪福，男女吉凶。又遣上聖高尊妙行真人、天仙飛仙、神仙地仙、五嶽四瀆、日月星辰、三官九府二萬四千靈司，建節持旛，飛空步虛，執符把籙，較勘巡行；三日一言，七日一奏，百日一結，不輟須臾。若修善力者，諸天童子、司命司錄，即為延年，消&#28798;散禍，衣食豐盈。若造罪積惡者，則諸天帝主使六天魔王捉下魂魄，上詣三官。若不滿筭紀者，皆是造罪所致。終其筭紀者，積善所臻也。故人欲終亡之時，皆是地司上奏諸天，諸天按察，依其部籍，定其死名，&#21201;下三界官屬，四司五帝收其魂魄，絕其生氣矣。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		凡人有疾病、刑厄凶禍、官&#28798;牢獄、水火刀兵種種苦惱，皆是冥司考罰。當此之時，能廣建福田，修齋持戒，誦經行道，燒香散華，講讀禮懺，布施發心，放贖生命，救濟貧窮，拔度危厄，寫經造像，受戒懺悔，禮謝十方。先造救苦天尊及度厄靈旛，保命靈旛，延籌靈旛，續命靈旛，禳&#28798;靈旛；抄寫此經，晝夜念誦，首謝諸天，三日、七日乃至百日；捨家資財寶貨、田宅僮僕、綾羅、上妙錦綺、車馬珍玩、名衣上服、器具幬帳，種種布施，跪對諸天，首謝所犯。三官則放其魂魄，延年益筭，使得更生。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		若天命將終，天筭將盡，不可救拔，捨身太陰，臨終之時，為其發願懺悔，捨施衣服、&#21351;具所有資財，受戒懺悔，最得功德，不可思議。即從初亡至七日以來，造經造像，設齋行道，禮誦懺悔，燒香燃燈，放生贖命，濟度貧窮，晝夜相繼，開度亡人，克得生天。所以者何？夫人欲亡，乃至七日以來，諸天童子、四司五帝、三界官屬齊來監臨，按檢罪福，列奏天官。吾遣七神童子復來檢行，定其善惡，配注生門。善即生天，福流子孫，使見在安樂，無怖無畏，家宅清&#27972;，所為皆吉。惡即受罪殃流，生人死亡，疾病坎坷，官&#28798;、口舌，種種恐怖，惑亂生人，凡所施為皆悉不利。是故七日之內，開度最急。過是之後，每至七日，是其童子領錄亡人魂魄來到家中，案行罪福。七七之後，五天將軍下攝其魂，九土使者來取其魄，將軍欲其生天，使者欲其入地；五日一下，較量罪福，福多者則生天堂，罪多者則入地獄。凡善惡兩神，十日一下，考較善惡，定其罪福。是故亡人從初亡、一七、二七乃至七七、百日，家中親眷當須開度，今生善處，得見安樂。作此功德，最為第一。即初亡、一七，造救苦天尊一身，寫此經一部，造靈旛一口，燃燈七&#24053;。至二七，造天尊二軀，寫經二部，造旛二口，燃燈二七&#24053;。計七日，造像七軀，寫經七部，造旛七口，燃燈四十九&#24053;。計日加之，至百日，造像百軀，寫經百部，及轉經百遍，造旛百口，燃燈七百&#24053;也。雖則百千萬億經像、旛燈，要以七數之。若貧窮之人，隨其分力，皆就七百日也。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		道君曰：七神童子者，天中北斗之精也。人始在胎中，七月之時，下人身中，開明七竅，記名斗中：一曰天蓬，二日天內，三日天衝，四曰天輔，五曰天禽，六曰天心，七曰天柱。各乘飛雲七明之車，五綵之衣，從十方童子，神仙兵馬各七億萬眾，常在人間，分身教化；或長或短，或男或女，執符把錄，較定罪福、善惡因緣，毫分無差。人能知之，不死長生矣。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		道君曰：復有八神童子。一者金華童子，神名天元，主天子、儲君、妃后宗廟，革故改新，立君易主，獻可替否，貢賦徵稅，資財珍寶，車馬服飾，宮殿苑囿，池臺樓閣，爵祿命召，出入行來。二者黃靈童子，神名天女，主宅舍墳墓，六畜稼穡，倉庫男女，壽夭疾病，建立土功，山川溪谷。三者清靈童子，神名天威，主車船道路，林木華果，雷電風雨。四者明靈童子，神名天生，主井鼇門戶，溝渠&#21408;溷，不&#27972;淫穢，綺妄不實。五者丹靈童子，神名天光，主牢獄繫閉，文書產乳，血光火&#28798;。六者玄靈童子，神名天通，主筭命延促，妖精魍魎，&#21610;詛禱祀，一切鬼神。七者紫靈童子，神名天成，主幽魂飛爽，遊尸死客，地獄沉淪。八者素靈童子，神名天昌，主父母男女，夫妻生育。是八神童子，或依風雨雲雷，乘龍駕虎，出入人間，伺其善惡；若善則應吉，惡則應凶，隨其緣分，終不差忒。汝等男女，但當讀誦此經，是八神童子即來擁護，降福消&#28798;，滅除罪咎，不可思議。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		道君曰：人之受生，未有不從先業來者。故稟神挺質，各有因緣；罪神吉凶，悉從其業。所以夭壽貴賤，窮通好醜，貧富愚智，等各不同，乃至鳥獸蟲魚、雞犬草木，亦復然也。汝等男女，宜各思之。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		道君曰：人生受身，甚難逢遇，一朝敗壞，萬劫何期。吾故恒行誠勸汝等勤修齋戒、行道誦經、禮拜燒香、燃燈布施、啟願懺悔、濟生度死、造像寫經、立觀度人種種方便者，執為眾生作當來福業。吾故豈有所求乎。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		道君曰：昔妙範國王身死，請道士尊德三百六十人來到宮中，懺悔受戒，捨其衣服玩弄、&#21351;具幬帳、金銀車馬、寶蓋綾羅、錦綺器具、僮僕，總入靈觀玄壇女冠道士，至誠感徹，諸天大悅。吾遣好生真人乘三輪鳳車，仙童玉女迎入火鍊池中，鍊其真形。三年之中，更生王宮。十四年，還紹王位，大發道心，廣建功德，壽七百年。吾遣玄通真人坐蓮華座、飛雲之輿，迎入方諸宮中，令學經法，壽得八千歲，今為青華侍童。同華國王身死，請道士四萬六千人，轉經行道，造像寫經，度人立觀，燒香散華，并作生神五鍊。一百日中，吾遣化命真人與八風使者、雷電將軍，夜中來迎，登雲龍之輿，度入南昌宮中，更修經法。一萬年中，得為火光真人，主此火池。昔有賢者，命終之時，家人請道士女冠懺悔受戒，即時亡者承此經威力，不經地獄，即得受生於賢善之門。又有女子身亡，家中父母眷屬造像造經，作旛華蓋，廣燃燈燭，轉誦此經，建齋行道，夜後觀想，晝夜不倦，布施放生，救貧度厄，燒香散華。一百年中，吾遣司命返其魂神。復還家中，大建功德，供養三寶，咨求道士，請受真經，壽得三百年。吾遣化命真人下度，風火鍊形，返為男子身。入金華山中，服御仙丹，七萬餘年，令得昇為西靈宮中，為無上法師矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">太上洞玄靈寶業報因緣經卷之八竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
