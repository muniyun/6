<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部本文類</font><font size="3" color="#008080">(CH0201)</font></td>
      </tr>
		<tr>
        <td width="95%" align="center" height="100%">
        <b><span style="font-size: 18.0pt; font-family: 新細明體; color: maroon">
		太上洞玄靈寶八威召龍妙經</span></b><p>
		<span style="font-size: 12.0pt; font-family: 新細明體; color: maroon">
		經名：太上洞玄靈寶八威召龍妙經。撰人不詳，約出於南北朝。靈寶經目著錄未出。原本一卷，後分為二卷。底本出處：《正統道藏》洞玄部本文類。</span></td>
      </tr>
      <tr>
        <td width="95%" align="center" height="100%">
        <p><b>
		<span style="font-size: 14.0pt; font-family: 新細明體; color: maroon">
		太上洞玄靈寶八威召龍妙經卷下</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君曰：太上元君與上皇無極太帝君，遊於崑崙玉京之山，又與妙行真人、太真君、太真丈人從五嶽四瀆諸仙真，各二千四百人俱下遊。因上請天皇、地皇、人皇君，同降玄都山，眾官圍繞臺闕，聽講敷演說法。爾時有龍淵丈人，號曰龍君者，復乘將群龍數萬，來詣三皇太帝君，聽說善法，及作功德之事。歎言無上道德，本自尊高虛無無上之上，大乘百六運度無極之化，勸善敷救生死，化導之勤。又有九千六百億正真之道，並累功積德不可稱數，並以道化教導生法，執權方便，普為拔度諸惡一切死根。人行四慈之心，濟度傷害橫&#28798;，天地枯槁，人民嗷嗷。龍君仍化，擭將西河沙漠之外，無極虞淵地中群龍數千萬，負水乘雲，彌布天下，普蒙洪注灑潤。五嶽四瀆之神，普興雲羅，廕天覆地，濟度天下枯渴。累日之中，水陸普被流潤，川谷盈滿，浩浩蕩蕩。爾時又有上天遣綵女二十四萬人，導從太上太上無極太帝君，蓋天來下，偈歌作伎，周行四海之內，慶觀天民受慶之樂。國祚太平，天下人人，莫不喜踊，各復音聲相和。其時大道君、道德君、太帝君，三尊至真神人、高聖妙行真人、天帝太皇、萬萬億億億萬眾來躬奉。金童玉女大億千萬眾，擎持香華，蓋天來下，奉迎三尊四真，無上無極無先元君、太帝太尊君大神、金童玉女、香華玉女，嘯歌邕邕，與天下地上億千萬神，並與數千萬綵女，俱進太帝三尊几前，長跪肅然。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　爾時，龍君又將數千萬龍，來伏太帝前。良久，龍君上白太帝：三君自承三皇造化，開闢以來，未遭陽九百六之運。今洪水枯後，九千九百歲，枯陽蔽淵，水母逃匿。故使枯陽藏景於九泉之下，炎障揚於八極之內。萬民枯竭，嗷訴上天，辭訴云云。枯死之人，天下三分過半，焦煎欲盡。三年之後，惡逆悉盡。又召龍君命虞淵令龍君，御群龍數千萬眾，來施天羅，負水灑澤。旬月之中，枯死者皆得生蘇。國土之中，十分人民纔餘一分為種，見而考之，問其何緣獨得倫存，枯而不滅也。種人曰：夫予所以被枯酷而不絕，正受三官劾校，先亡有積善功德，世勳相及。且一己修身，少不履非，積勤累德，為天官所保，地神所長。以此學者應在偏仙之列，逆被甄別。當驅除火鍊之初，天地水三官，考讎先世積功，相覆己身，勳勤功著，南宮遺名，後代當&#28798;之時，三奏被＠。南嶽君炎障使者，悉見濟度之恩，并請天帝火珠使者，流火飛鍊金真虎符、太一金剛赫奕寶章，引景神真鳳文真符擁護，灑而拂之，遂得炎飛。仙賢與金口大鳥兼來濟度，得於&#28798;中免脫成生見戒，積善之行所致，善祐之感也。可不勤修齋直也。龍君日：積善之功，悉從道來。夫欲建功積德者，當依太上靈真三寶之齋，累年積月，修習不倦者，司命表奏善功於上天，天帝曹下＠三官記列功績，三&#28798;五難剋得度脫，齋功尤重，可不勤之哉。生生之根定矣。今撰出為太上八威召龍經，施請祝龍於上篇，記根原說於下卷也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">　　太上大道君說運屯泰，因枯而得榮唱，乃說頌曰：</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		蕩蕩龍君，受天至靈。遭時陽九，百六之傾。萬姓煎枯，渴死淵庭。仰天呼嗟，求愍&#28798;櫻。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		叩訴悲喚，煩燭天真。上天感應，呼召龍王。群龍逃身，匿景潛形。藏閉虞淵，崖石之硎。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">八威嚴<span style="background-color: #00FF00; background-position: 0% 0%">敕</span>，命召交并。如有龍君，&#33031;帶五星。指叩虞淵，群龍飛嗚。匡御千萬，承受功名。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		收攝雨師，雲羅上京。三日三夜，灑淵清靜。禾稼豐茂，萬民受生。四時和調，咸亨泰寧。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君曰：贈讚龍君之大功，其德巍巍乎。說者有習，明有五戒文，如左：</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		訓導多慈心，天道為開冥。愛護釋憂患，功德流後生。道不負人功，患人不能營。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		奈何來運雕，善士心伶俜。勤勤勸修善，過度愍&#28798;攫。龍威功德大，惠澤荷天靈。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		濟活天下人，莫不受福榮。陽九既得免，百六亦夷平。枯邪被灑澤，煩濁見澄清。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		八威制命策，寶章及帝瓊。悉是制毒章，威減狩魔兵。龍王投河側，群龍出駭鳴。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		積善萬福降，長齋讚音聲。莫不從善來，威致於上靈。福降如天雷，聾痾悉得聽。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		盲者並開見，跛者得起行。善者神所助，惡者鬼賊刑。道以善為本，德以信為明。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">慈孝天所愛，勤道命不傾。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道君曰：龍君之功重矣大矣，可謂善哉善哉者，其乃宿勳天心，莫不感焉。況神真太真說科戒之美矣。道君語龍君曰：汝承宿世，功德已顯，乃為眾恩。及近勞勤，三寶之中，功之表也。汝諦聽吾戒，思惟吾言，當復廣說大道元始之法。其言至要，應所修行無限之善法。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　龍君言曰：大善之行云何，願聞思聽，輒當更受戒言，宣布十方，勸進善心，令不倦也。於是太上大道君答龍君曰：又有一法，行善道士者，其人相好備具，得諸道真人寶經。三皇洞真人有太真大科丹簡墨籙，並三皇玉清隱書三皇文字，泰清丹經飛石隱形，靈妙童丹之祕術，亦其真也。道之妙真，天地元譜所記，其言明矣。飛仙之要，至矣重矣，可不勤之。善修念也。至道之言，夫行至信之信本也。大善巍巍，制御小乘之法，宜禁之限也。宜有節也。節之有所止，其威也，大乘之行，觀乎一切，一切眾生三寶之功，使其有漸也。謂龍君有宿功積德之行，別有三十三戒法，承三十二天之儀。戒法皆勸善之始也。復有十六事進增智慧，顯布弘惠之勤。何謂十六進增智邪。施善行眾，齊具如真，戒言無缺，忍不應謂忍，果上精進致定，諸行已具，智慧情信，行悉已足，供事如道，遊靜樂門，閑備六賢法，最有十善。飾身口意德具操行，知足樂靜之身，三自勸進，修內外之善，勸諸德行，並修十六行法之事。應受祥福，演大智心顯，賞功於大道之世。施弘布慧，流化於後代也。又復龍君有善智慧之心二十二事，亦令除徑之意，存大乘之志，高且清也。夫太清去濁事，抑諸俗，不言雜事，不行非法，棄去邪惡，執諸智慧，修行善法者，其道通焉，其道大焉。龍君之威已制，已入大乘，況於太上者乎。龍君復行二十二事，能進智踊，能信順心，不可當諸魔官屬并邪俗外道，降而卻之，何謂踊過於常人之心。我心志猛定志，言所防必固，強行不墮，心不懈息也。踊時正如天地威神威鬼，威俗威偽，威毒威狩，威非威物，八威之策，故有所像也。威者，如大金剛堅固之行是謂。道言：龍君真人有二十二踊法，能有威，罔致有踊剛之行，致普智慧之心。一切眾魔及諸魔外邪外道，不得敢亡當龍君之踊制也。道不虛行，故有軌儀。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道曰：夫河海揚波，太陽枯焦，洪彼四合，興雲造雨。靜風止注，役龍命真，威振之時，群龍驚飛，雲停霧聚，開蕩宇內，加潤旱桔，五香敷庭，正大道大明也。大善之行，可謂善哉。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君曰：龍君真人亦既施威錄召群龍，時當先祭勞大龍王，醮河神風伯雨師，又祝龍詠河伯水神虞淵使者，三過祝願，身齋三日，臨河川流而頌詠此上篇盟文也。祭醮盟誓求命龍之時，常亦奉敬恭恪河伯五嶽四瀆諸神也。可謂天氣下降，地氣上昇，洪流之注，要須陰陽合德，二儀相感，四時順焉。五嶽操躬，四海冥合，河神操龍，虞淵洞溢，八門開通也，其道成焉，功之大也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大元真人龍君曰：已受四時灑澤命龍之法，有未見五明之化，何謂五明。一曰上洞無欲之明，二曰彼我心志之明，三曰五達九合之明，四曰智慧應機之明，五曰遠瞻十方朗無礙違之明，是為五明洞焉。五明之照，上承三皇五星之精，次承五嶽四瀆之靈，又承五香芝英之明。五香之明，絕海異邦，一株五根，一莖五枝，一枝五葉，一間五節，五五相當，故仙賢名之。五香之木，燒之十日，上徹九皇之天，有大慈之心，德化之聖也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君又告龍君曰：宣化善方，若有好樂修齋求道之人，有情信，可修要道者，乃可普加授之，以明法化之神，則後賢有通明不絕之善義也。於是龍君受命，乃乘龍飛集虞淵龍池，引將群龍來降到諸國，普使天下須水旱者，悉使依上篇經告誓醮水官河神之屬，然後龍淵丈人當開池雲，昇負水來灑注也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君曰：命真人龍君以時使之非時所須，依常自供，給天仙飛仙官屬，自各各常所給天官之羽儀，非請時求雨水之事，欲齋轉龍王經上下二篇。使之音氣悲切，向河水流之中詠之，各七遍。次法師讚梵唱善，咸使河神感動，群龍悲切者，翳然赤身降見形於東西之方。三日感至，即白日揚光而夜明，以通晴之感應也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君又命龍君真人曰：若當欲齋，值天大旱，遍地揚塵，積月累日，亢陽不澤者，又應命召龍君告求雨施也。依上篇盟文誦詠下篇七遍，哀而美者，天真龍君奄為之乘龍降矣。依如上篇，當詠誦之上篇下篇，立一日一夕，各得七遍。祭醮河神龍君求遣群龍飛入四海江河之中，飛降昇上負水，遊演彌布天中，洪注滂沱三日，雨灑三夕。先羅香燈績夜晝，則雨施吹呼立至，正真所加，無量枝條，累柯堂堂。聖王德行，大善昇登，變通非常所盡，命召甚難。事竟速遣，此龍君神化清靜灑澤之感，非至精國主，何便能致此降哉。緬緬夷平，非篤不矜。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　道真無上言，並有四等行善功德之大者，何為四行，道曰：如其修清靜，為之一行也。申志道心者，二行也。善化物得成為三行也，建功方便濟度眾生之命為四行也。夫修四功等者，何也哉。且龍君真人曰：乃有八直之行，如行八威制召之命者，皆從正道之心等焉。如非法之事，故不使已善之賢見非法之科也。入當明宣之，宣善不普，各由梵主不告諸弟子師之咎也。師之責也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　真人龍君曰：亦聞道有三界。何為三界？進勤修德，於虛無應行者，於無色界，已悉清淨，得淨我性命，亦能過法界。法界淨，故則數界淨，數界淨，故則無數界淨，無數界掙，故得三界淨。三界淨，故眼識界淨，眼識界淨，故意識界淨，意識界淨，故得空界淨，空界淨，故諸法界淨。因是淨故，則諸法等淨，如空空等淨，故得眾生淨以諸淨，故得眾生守以諸淨，故便無其二，亦不著二無二淨，故則道清淨，以斯言之清淨之上道矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　真人龍君又言：道說亦無，眾念亦不念道，諸念悉淨，若如登上妙寂於彼，永無是謂無門。念應無所念，無念道者，亦無識念，其道都無，入乎冥冥。行此無念，無念道之至真矣。若龍君真人欲行斯道清淨意者，當明曉淨行，亦使其身口意清淨行生受氣也。於無中而玄稟有也，謂之生道，道之根焉。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　真人龍君曰：何謂身行至。道言曰：身行去來生法，來無盡法，現在景法，終無盡法。其無盡者，是謂身行。又復身法因緣合會，其因緣老則空無想，淡然無念，如此之眇眇，龍君今欲像之模法，觀身如斯之道，不可不汲勤之焉，得真道矣。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君曰：龍君真人，若乘是淨心，生於有欲之界，而在色界與諸天俱處眾梵之中，安靜進止無躁動者，是龍君真人能與諸天神人化導以權。或生色界而欲界現而有象。又與諸天念眾生周旋，坐起不覺，有勞拂之慢，眾生賢德亦無自輕。彼以斯行清淨諸定，正心受之，於上道莫不飛行於玄虛也。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君日：夫真人已悉合自然之行，桓有清淨之體，行者斯其真大矣。自執身已定，復不隨止以定所生者，故有進退之心，非受真之謂。之譬如無上真人教化之始，亦有善權方便。若道士志學曉解清淨，飛行變化無方，可謂勤修，道不負人。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　大道君曰：又聞龍君真人教化之始，以不習以求道習。不習無習以想道習者，故可以知道之行。亦不習於望道之習，亦本不求習了解者。或自骨法已洞此元由也，不習所生，冀向道習不習之行，滅度亦無解死生之道。習不習，執念恒在道，不亦明哉，道將明哉。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　至道言曰：夫轉虛真三洞法輪，無量龍經者，亦草龍歡踴。龍君又言：</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		真道不遠，三五復反。清晴見候，求雨召龍。龍君一降，嘯歌嗈嗈。灑霑旱苗，所請非衡。虞淵河官，五嶽高峰。說法教化，唯善為忠。孝慈蒸蒸，天下無雙。節法所造，或悟以龍。龍君一降，莫不傾匡。制策召真，并得魔王。萬鬼滅景，蓬神曲躬。斷絕五道，昇舉高嵩。并出齋文，教導童蒙。流水金符，赫奕寶章。左帶六甲，右佩印章。唯念三實，執在心胸。志道勤齋，何問飛空。飛空道長，長訓從容。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道若非習得，何忽與習想。求道歸空無，時須立形像。患人志不堅，是故出隨景。不樂求道習，蕩除諸穢壞。真道都無習，清淨卻魍魎。若有起習者，精誠奇可常。道云無我念，我念絕無影。絕念從虛來，虛來有實生。子能修善化，善化致真靈。誰知真道貴，金丹在子形。養育玄邕下，壽命延且長。何為營短命，不肯脫元精。元精甚易知，安存玄妙城。間開日月下，鳴鍾會吏兵。誰能解悟然，在想三元庭。不解求吾道，反為&#28798;所刑。身滅刀山峰，毀辱敗道名。何不修齋直，萬歲免飄零。但患功不積，不患積不成。大道不虛言，恐子羅罪攖。故開三洞寶，勸爾養長寧。過度五難苦，仙飛之皇庭。吾我自相知，誰知真可聆。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		　　龍君真人曰：吾受太上太帝之道，躬稟無上正真之法，以勤營齋直，損己布施。爾欲度身，必先度人。爾欲成身，必先成人。爾欲自貴，必先貴人。爾欲自敬，必先敬人。爾欲自立，必先立人。爾欲自躬，必先躬人。爾欲自師，必先師人。爾欲自營，必先營人。爾欲自濟，必先濟人。爾欲自達，必先達人。爾欲自通，必先通人。爾欲自樂，必先樂人。爾欲自飽，必先飽人。爾欲自饒，必先饒人。爾欲自先，必須先人。爾欲自政，必先政人。爾欲自定，必先定人。爾欲自慈，必先慈人。爾欲自孝，必先孝人。謙躬勤身和顏，晨夕禮侍我尊，見他尊老人，敬如我老尊，心存口念道，恒願躬禮勤，易味使甘進，不離於晨昏，寒冰不先衣，當先衣老人，行此十八善，應徹於上天。有財不藏蓄，開倉惠窮人，年出數千斛，悉以救困貧。龍君少行此，感悟於上天，上天須忠孝，命盡得申延，延益十倍筭，命過龍來迎。積善孝所致，慈心多惠窮，龍驕實難領，拜之為龍君。昇降遍其意，遊詠任所之。兼化別見形，變景靡不通。亦為眾說法，戒悟後學童，為行多慈念。見賢靡不恭，上聖補真人，方始化世間。功成遊四海，五嶽遍周旋，得仙道遺名，行積於後代，化悟於後賢。世末多&#28798;橫，勤齋以度身。若能養三命，道鍊於三元。端坐思吾道，遊宴於崑崙。未能昇玄虛，且樂遊地仙。不羨人間樂，遨遊五嶽巔。然後鍊金液，飛昇造皇乾。何不勤修齋，淪逮世俗間。百鬼所攻伐，恐虧天命年。念念善相續，施惠救窮人。天道不虛戒，勸子作善緣。為善患不久，積德福命延。</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">太上洞玄靈寶八威召龍妙經卷下竟</span></p>
        <p align="left">　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
