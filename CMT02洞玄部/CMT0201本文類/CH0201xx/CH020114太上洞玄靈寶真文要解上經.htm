<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部本文類</font><font size="3" color="#008080">(CH0201)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		太上洞玄靈寶真文要解上經</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：太上洞玄靈寶真文要解上經。撰人不詳，約出於東晉南朝。係古《靈寶經》</span><font face="新細明體"><span style="font-family: New MingLiu; color: maroon">
		</span></font><span style="font-family: 新細明體; color: maroon">
		之一。一卷。底本出處：《正統道藏》洞玄部本文類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		太上洞玄靈寶真文要解上經</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">高玄大法師受</span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		太上靈寶治玄都玉京山七寶玄臺，十方至真自然妙行真人，飛仙大聖眾，皆浮空燒香散華，旋行一日三周，手把十絕華幡，口誦洞章。日月交迴，七星運關，三百三十日，則天關迴山一度，三百三十度，則九天氣交，三千三百度，天地氣交。天地氣交為小劫交，九千九百度則大劫周。此時則天淪地沒，九海溟一，金玉化消，豪末無遺。天地所以長存不傾者，元始命五老上真，以靈寶真文封於五嶽之洞，以安神鎮靈，制命河源，致洪泉不涌，大&#28798;不行。此自然之文，故曰靈寶九天上書，非鬼神所知。世有其文，則保國寧家，萬&#28798;不衝。學得其法，至大劫之周時，晏鴻翮而高翔，躡飛霄而浮空也。舊科四萬劫一出，皆授宿有金名，刻簡來生，應為真人者。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		太上元始靈寶五篇真文，舊藏太上玄臺七寶上宮。天書宛奧，不可尋詳，文彩煥曜，洞映上清。五老侍衛，上帝朝真，玉女執巾，金童揚煙，&#29132;百和合香，流薰紫庭。吐日精以卻穢，散月華以拂塵。神燈朗照，炳燭合明，金風八發，慶雲四陳，鸞鳳悲鳴，嘯歌邕邕，飛龍毒獸，備衛玉闕。萬帝稽首，旋行上宮，飛空步虛，嘯詠洞章。讚九天之靈奧，欣三天之寶明，寔玄文之妙重，功德巍巍乎太空。故元始記篇有一十二德，以崇寶於天真，標靈文之難窮。一者其德如虛無，澄真洞寂，澹泊自然，幽幽冥冥，為天地之根。二者其德如大道，恢廓無為，為神明之宗，一切萬物，普受其成功。三者其德如天，澄虛廣覆，高浮上清，一切萬物，普受生成。四者其德如地，開張養生，含容無細，一切萬物，受其厚載。五者其德如日月，光明洞映，無幽不徹，一切萬物，受其柔惠。六者其德如眾星，照曜諸天，朗達幽冥，一切萬物，普受光明。七者其德如雲雨，和天潤地，流澤廣施，一切萬物，普蒙惠灑。八者其德如四時，轉輪陰陽，節氣和平，一切萬物，普受含生。九者其德如太山，包容障遏，威靈恢恢，五帝安鎮，神仙所居。十者其德如大江，柔弱蕩蕩，惠流百方，不簡穢賤，無細不容。十一者其德如真，教導三乘，綿綿長存，開張法門，普濟萬民。十二者其德如神人，救死護生，使寒灰起煙，演明玄教，普度天民。靈文妙重，出於自然，故標其至德，以貴其真。夫靈寶五文，皆天地之根，化生五老，上總五星，下鎮五嶽，運導五行，通人五臟，安氣養神，保國寧家，使帝主興隆，萬&#28798;不加，洪波不衝。靈文既見，保天長存。元始之旨，其微其深。今故相告，祕而勿宣，勤加修誦，道自感焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		太上大道君曰：夫為道結緣，世世不絕，致善福來生，當行十二上願，普度一切，致國太平，家門興隆，子孫昌熾，世出賢明，七祖生天，轉輪福堂。此功高重，勤而修行。一者當願大道澹泊虛無，安閑空寂，澄清自居，廣開法門，教導頑夫，皆蒙惠解，精苦是修，預以同學，普得昇虛，與天相保，長存&#26080;憂，一切眾生，咸同寧謐。二者當願諸天結氣澄清，高虛廣覆，保真固靈，氣候調節，四運和平，國安民豐，普天閑寧，廣濟一切，惠逮有生，保劫長存，億億不傾。三者當願地土廣載無窮，安平不陷，海淪不崩，保鎮寧國，兆民興隆，養生安死，惠周十方，禾稼種植，滋生日豐，含德厚載，萬願咸從。四者當願日月二景高明，無有勃蝕虧縮，安清光照諸天，洞消闇冥，保固劫運，世祚和平，普加惠潤，澤灑眾生。五者當願星辰與日月齊光，轉燭照曜，映朗十方，各安其位，經緯直行，保鎮安國，&#26080;有&#28798;殃，四海寧一，普天興隆。六者當願四時隨節推遷，景氣和調，&#26080;有災患，疫毒消滅，普天平安，五穀豐熟，國富民懽。七者當願浮雲結氣聚煙，飛空高澄，廕覆玄玄，隱則無為，散則彌天，神仙同車，結交眾真，惠流一切，興國愛民，普濟&#32675;生，人同劫年。八者當願風雨流灑&#26080;窮，普加施泄，受其發揚，萬物滋生，國儲民豐。九者當願五嶽各安其方，巍巍包藏，長為仙宮，安鎮國祚，保天&#26080;終，護度一切，莫不仰宗。十者當願江海蕩蕩&#26080;極，含容恢廓，&#26080;細不殖，淵奧柔惠，潤加動息，天人獲慶，年同劫石。十一者當願帝主國土日昌，四鎮安穆，兵革不揚，天民歌唱，吉應來祥，敷教濟濟，威化洋洋，兆庶稱慶，長樂未央。十二者當願蠢飛蜎動，已生未生，咸蒙完全，普得生成，皆充元氣，受陽之形，草木果林，使經冬不零，一切濟度，靡不鮮榮。此十二大願，舊出元始五篇智慧經中。靈寶大慈之道，施惠種福，為人結因，其功廣大，其報難稱，斯福之上業，功感諸天，有見此法，立應自然，勤心修行，生死獲仙。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		太上大道君曰：吾昔受之於元始天王，使授仙公仙王仙卿，上清真人，不傳中仙。自&#26080;玄圖帝簡，玉名上清，不得見聞。脫有漏慢之中，見亦不勤，九天禁書，四萬劫一傳。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		夫修學之士，不行此法，功德不建，思&#26080;感徹，真靈不降，與善緣冥絕，福路既乖，仙何有日。至學之士，常當齋戒行香，朝禮事竟，仍東向行願，心口相應，&#26080;有異念。將足以招玄真於虛無，坐求靈福於自然，拔七祖於幽牢，昇窮魂於南宮，保家國於厄運，禳天&#28798;於康年。此福巍巍，難可具宣。於是說靈寶自然五篇衛靈神&#21610;曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">東方</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		九氣青天，明星大神。煥照東鄉，洞映九門。轉燭揚光，掃穢除氛。開明童子，備衛我軒。收魔束祆，上對帝君。奉承正道，赤書玉文。九天符命，攝龍驛傳。普天安鎮，我得飛仙。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">南方</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">
		南方丹天，三氣流光。熒星轉燭，洞照太陽。上有赤精，開明靈童。總御火兵，備守三宮。斬邪束祆，前截魔兇。北帝所承，風火八衝。流鈴交煥，敢有不從。正道流行，我享上功。保天長存，億劫&#26080;終。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">西方</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">
		七氣之天，太白流精。光曜金門，洞朗太冥。中有素皇，號曰帝靈。保神安鎮，衛我身形。斷截邪源，玉道正明。宮殿整肅，三景齊并。道合自然，飛昇紫庭。靈寶符命，普惠萬生。功加一切，天地咸寧。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">北方</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">
		北方玄天，五氣徘徊。辰星煥爛，光曜太微。黑靈尊神，飛玄羽衣。備衛五門，檢精捕非。敢有干試，豁落斬摧。玉符所告，神真八威。邪門閉塞，正道明開。映照我身，三光同輝。策空駕浮，舉形仙飛。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">中央</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">
		黃中理氣，總統玄真。鎮星吐輝，流煥九天。開光童子，一十二人。元氣陽精，爓上朱煙。洞照天下，及臣等身。百邪摧落，殺鬼萬千。中山神&#21610;，普天使然。五靈安鎮，身飛上仙。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">
		太上大道君曰：此自然五篇衛靈神&#21610;，舊出靈寶五文上篇。制魔召靈，役使群神，安鎮五嶽，保天長存，明理三光，致國太平，兆民享福，濟度群生。吾昔受之於元始天王，使依玄科四萬劫一傳。子位登高仙，總統三界，匡御群靈，今以相告。子擇其人，必合玄圖，依科以傳。凡欲修道求仙致真，安國寧家，截諸不祥，當奉行自然衛靈神&#21610;。常以本命、太歲、甲子、庚申，及修齋之日，常東向誦之一&#24487;，則神朗氣正，宮宅肅清，邪魔摧滅，五老降真，萬試賓伏，妖&#28798;喪亡，長齋修誦，剋成真人。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">
		太上大道君告高玄大法師曰：夫來入吾法門，上希神仙，飛騰華蒼。次願家國安寧，過度萬患，消&#28798;滅禍，請福求恩。當先修靈寶自然五篇，八齋悔罪，懺謝十方。上解宿世重過，拔度惡緣，下解己身積行以來所犯罪愆。勤行齋直，廣建福田，救度一切，卹死護生，功成德普，乃合道心，惡對自滅，善緣來生。家門端整，所願咸從。神真玄降，坐致飛仙。此治行之本，求道之源。學無此法，徒勞心神，宿根不解，望道泯泯，至老無獲，不兔諸患。大道廣慈，哀之在心。今故相告，子勤修行。吾昔受之於元始天王，使我祕之於靈都上館，四萬劫一出。子今當依先師舊科，若有至學之人，名書金簡，行合神仙，子當傳之焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">道言：齋日燒香，東向祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span lang="ZH" style="font-family: 新細明體; color: maroon">
		臣今故燒香，歸身、歸神、歸命東方無極太上靈寶天尊。臣今仰謝東方九氣青天、太清玄元上三天&#26080;極大道、太上老君、太上丈人、天帝君、天帝丈人、太帝帝君、上皇老人、三十九真、七十二聖、高玄真君、九老仙都君、九氣丈人、始生青真東華玉寶高晨大司馬、上相青童君、元老九玄主仙真人，&#26080;鞅數量、百千萬重道氣、千二百官君、太清玉陛下、青帝九氣玉門神仙、四司真人、諸天至極上聖大神、東鄉&#26080;極世界</span><span style="font-family: 新細明體; color: maroon">神仙正真。乞丐原臣宿世以來七祖父母，下及臣身積行所犯，殺害賢良，元逆醜惡，非人所行，淫色盜竊，敗人成功，離人骨肉，奪人所崇，為子不孝，為臣不忠，反上逆主，攻伐師宗，上不敬天地，下不畏鬼神，訾毀大道，泄露靈文，口是心非，勝己嫉能，輕慢四大，污穢三光，惡口兩舌，讒擊善人。諸如此罪，歷世纏綿，結固不解，積成丘山。乞今燒香行道，懺謝玄真，宿縛解散，七祖同懽，去離五道，拔度八難，窮魂解脫，上昇福堂，舉家&#26080;他，天下受恩，國土太平，四海興隆，帝王懽悅，國富民豐，惠加眾生，咸蒙道恩。今束身歸命靈寶天尊，賜臣得如所願，位登上仙，昇入&#26080;形，與道合同。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭，九搏頰。次南向燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命南方&#26080;極太上靈寶天尊。臣今仰謝南方三氣丹天太清南極皇上老君、洞靈玉帝、上元禁君、三元丈人、始老玄真萬福君、萬福丈人、南昌上宮注生司馬、太極真人、太和老子、玄和丈人、赤帝丹靈高仙萬真、諸天至極上聖大神、南鄉&#26080;極世界神仙正真。乞丐原臣宿世以來，七祖父母下及臣身。餘如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭搏頰。次西向燒香，祝日：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命西方&#26080;極太上靈寶天尊。臣今仰謝西方七氣素天太清西華高上皇帝、太靈元始老君、萬始先生、太素三元君、金闕七寶後聖帝君、主仙丈人、太和玉女、西靈金母、白帝高仙、四極真人、諸天至極上聖大神、西鄉&#26080;極世界神仙正真。乞丐原臣宿世以來，七祖父母下及臣身。餘如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭搏頰。次北向燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命北方&#26080;極太上靈寶天尊。臣今仰謝北方五氣玄天太清太上高皇玉帝、虛皇道君、太上老君、太上丈人、太上太道玉晨君、北極真公文始先生、黑帝皇老、高玄真人、自然童子、北辰九真、斗中大神、五靈夫人、太華九辰、高上萬重諸天至極上聖眾神、北鄉&#26080;極世界神仙正真。乞丐原臣宿世以來，七祖父母下及臣身。餘悉如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭搏頰。次東北向燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命東北&#26080;極太上靈寶天尊。臣今仰謝東北始蒼天太清無極虛無自然大道至真上聖、靈寶始青老君、九天真王、東明虛皇帝君、九靈先生、玉華真帝、高皇上真真人、諸天至極上聖眾神、東北方無極世界神仙正真。乞丐原臣宿世以來，七祖父母下及臣身。餘悉如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭、搏頰。次東南向燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命東南&#26080;極太上靈寶天尊。臣今仰謝東南始丹天太清洞極虛無自然至玄道君、上聖靈寶始赤陽元老君、南極老子、太和先生、三靈玄上萬福皇老丈人、丹靈高皇帝君、太陽真人、好生度命司馬、玄真三元君、紫晨大道君、南明洞靈虛道君、朱宮赤精南昌司命、四極真人、諸天至極上聖、眾神、東南&#26080;極世界神仙正真。乞丐原臣宿世以來，七祖父母下及臣身。餘悉如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭搏頰。次西南向燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命西南&#26080;極太上靈寶天尊。臣今仰謝西南始素天太清玄極虛無自然浩冥皇上元靈道君、金華至真靈寶始素老君、三天玉童紫陽真公、斗中四真、元陽帝君、紫精先生、萬福萬氣萬度萬生君、西明太靈虛皇道君、金門素靈七真玉華君、諸天至極上聖眾神、西南&#26080;極世界神仙正真。乞丐原臣宿世以來，七祖父母下及臣身。餘悉如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭搏頰。次西北向燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命西北&#26080;極太上靈寶天尊。臣今仰謝西北始玄天高上元皇道君、九天元靈洞寶太上真老君、無量太華靈寶始玄老君、皇上丈人、北玄九真、華晨君、天門度世飛天羽郎玉仙監、總靈司馬、上古三師大聖眾至真諸君丈人、諸天至極上聖眾神、西北&#26080;極世界神仙正真。乞丐原臣宿世以來，七祖父母下及臣身。餘悉如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭搏頰。次向上方燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命上方&#26080;極太上靈寶天尊。臣今仰謝上方太上&#26080;極&#26080;形&#26080;名&#26080;頂&#26080;極至真太上大道高皇大帝、九天元父、元始天王、元始丈人、至極靈寶洞玄太上元靈老君、&#26080;極大聖眾至真諸君、丈人、諸天至極上聖眾神、上方元極世界神仙正真。乞丐原臣宿世以來，七祖父母下及臣身。餘悉如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭搏頰。次向下方燒香，祝曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		臣今故燒香，歸身、歸神、歸命下方&#26080;極太上靈寶天尊。臣今仰謝下方玄黃天&#26080;上&#26080;極&#26080;色&#26080;鞅&#26080;量數太上大道、九千九百九十九萬億重道天老、九天玄母、太黃元君、九天真王、&#26080;上虛皇玄和老人、太極真人、黃老皇帝、黃老丈人、元黃中帝、五老上仙、諸天至極上聖眾神、下方&#26080;極世界五嶽四漬神仙正真。乞丐原臣宿世以來，七祖父母下及臣身。餘悉如上法。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">畢，九叩頭、搏頰。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		行此十方懺謝畢，便依威儀舊典。此學道之本，上可以解七祖之宿對，下可以除身行醜惡之罪。眾愆既散，神明自祐。神明既降，天民歸心。功德廣載，福廕&#26080;窮，普濟一切，護度群生。斯法妙重，難可具稱。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		道言：夫欲修善建功，廣種福田，當為天民修齋謝罪，放生然燈，拔度宿綠，解脫世羅，天民蒙恩也。靈寶真文既竟，方諸官中東華上房青童君，歌和魂致神之曲，有得誦之，天靈降衛，萬祆喪邇，神聰意朗，存念易感。有經之子，寶而祕之，勿妄傳焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">東華上房靈妃歌曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		紫桂植瑤園，朱華聲棲棲。月宮生藥淵，日中有瓊池。左拔圓靈曜，右掣丹霞暉。流金煥絳庭，八景絕煙迴。綠蓋浮明空，羽節命太微。鳳精童華顏，琳腴充長飢。控晨挹太素，乘欻翔玉階。吐納六靈胎，玉嬪抱巾隨。彈徵南雲扇，香風鼓錦披。叩商百獸舞，六天攝神威。倏忽億萬春，齡絕鬱巍巍。小鮮未烹鼎，言我巖下悲。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		青童大君，與太虛真人、西城太真、小有真王，集於瑤臺，瞻眄十方，垂悼萬生，耽慕世塗，不知玉晨之會，發歎興吟，各賦詠一篇。每至齋日讀之，以招四真之祐焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">青童大君吟詠曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">欲殖滅度根，當拔生死栽。沈吟墮九泉，但坐惜形骸。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">太虛真人吟詠曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		觀神載形時，亦如車從馬。車敗馬奔亡，牽連一時假。哀世莫識此，但是借風火。種罪天網上，受毒地獄下。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">西城真人王君吟詠曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		神為渡形舟，泊岸當別去。形非神常宅，神非形常載。徘徊生死輪，但苦心猶豫。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">小有真人王君吟詠曰：</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		失道從死津，三魂迷生道。生生日已遠，死死日已早。悲哉苦痛容，根華已顛倒。起就零落座，焉知返枯老。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		東海青童君，常以丁日登方諸東華臺，四望十方。子以此日，常可向日再拜。日出行之，適子所願，因此服日精為佳也。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		上清大道玉晨君，常以正月四日、二月八日、三月十五日、四月八日、五月九日、六月六日、七月七日、八月八日、九月九日、十月五日、十一月三日、十二月十二日，以此日登玉霄琳房，四盻天下十方，有志節遠，周旋棲尚，耽仰清真，修虔注之心者。兆始修學，未能憑想絕巔，欲自陶練宿愆，每造其日，清齋，平旦之時，北向再拜祈請，極陳子也。兼以禮訓，階隆福之漸，拜禮願畢，服玉池三十六過，微乎探哉，勤勗之焉。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">太上洞玄靈寶真文要解上經竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>