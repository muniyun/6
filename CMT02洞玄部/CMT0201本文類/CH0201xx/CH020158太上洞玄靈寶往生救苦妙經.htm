<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部本文類</font><font size="3" color="#008080">(CH0201)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		太上洞玄靈寶往生救苦妙經</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：太上洞玄靈寶往生救苦妙經。撰人不詳，約出於南北朝或隋唐。勸修道祈福滅罪。一卷。底本出處：《正統道藏》洞玄部本文類。參校本：敦煌<span lang="EN-US">P.2384</span>號殘寫本。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		太上洞玄靈寶往生救苦妙經</span></b><span style="font-family: 新細明體; color: maroon; background: lime">＃<span lang="EN-US">1</span></span></p>
		<p style="line-height: 150%; margin-top: 0; margin-bottom: 0" align="left">　</p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊昔遊香林園中，為一切眾生宣說妙法，開闡妙門。爾時即有五色微妙光明，從口中出，其光&#24487;照十方無極世界，及無極九幽地獄之中。天上地下，無不光照。眾中有一真人，名曰法解，從座而起，嚴整衣冠，稽首長跪，上白天尊言：合座諸眾，前生前業，積福累功，萬劫一會，得遇天尊，宣說妙法。諸徒弟子，稽首叩頭，五體投地，殷勤請法，血流滿地。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		於是天尊施大慈悲，舉手彈指，念諸弟子：善哉善哉，可念眾生，殷勤珍重。此法實深，非是真人，不能啟請。吾今所以為汝等故，說此因緣，諦聽諦聽，護&#20928;遵奉，珍重受持，晝夜恭敬，勿使失儀。若有眾生，高心不信，輕慢受持，心生誹謗，不生信敬，心不護&#20928;。若當來世作畜生，一切蠢動，又及見存受生之日，眉鬚墮落，&#24487;體生瘡，舉身爛壞<span style="background: lime">＃<span lang="EN-US">2</span></span>，鳥栖露宿，棄於人間。百姓見者，皆悉惡心，父母妻兒，肝腸斷絕。如此之輩，受苦之人，痛當奈何。並是眾生，緣身自造，非是他&#24734;，各各自思，審而奉行<span style="background: lime">＃<span lang="EN-US">3</span></span>。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		法解曰：不審此等罪人，前生何劫，受罪之根，緣對何因。惟願天尊曲垂慈澤，喻以罪根。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天尊答左玄真人<span style="background: lime">＃<span lang="EN-US">4</span></span>曰：此等罪人，前生各有因緣。劫劫代代，立福造怨，種種相生，悉由身造。十方大聖，終不&#24734;人。吾今欲告汝等，各自諦聽，聞我說是三塗五苦之經。汝等弟子，一切男女，一念之中，發心精進，七日七夜，菜食長齋。月當十直，一日之中，十二時節，燒香行道，請諸道師，建立道場。然四十九燈，懸諸旛蓋，轉讀此經，晝夜七&#24487;，七日七夜懺悔，汝等諸徒弟子，香火知識，七祖父母，過去亡人，宿業罪根，並得解脫。若有諸人，未遇此經，墮落地獄，一聲稱揚三寶名者，我即尋聲往救，出離地獄，即上天堂。況復汝等七日七夜，菜食長齋，燒香然燈，轉讀此經懺悔，汝等一切弟子，身中所有宿罪，並得除滅。若不懺悔，罪難可除。汝等弟子，審諦聽之。或有十方真人，一切男女，或為亡人，或為見在，又及己身，或將金銀、象馬車乘、衣服&#21351;具之物，或捨田宅，脫身上珍奇及諸雜寶，勸造經像，或將布施與法師<span style="background: lime">＃<span lang="EN-US">5</span></span>，以財質心，就師請法，轉讀經文，及以受戒，披心懺悔，叩頭尊前，聽師講說，自懺己身千罪萬惱，願得消滅。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天尊曰：若有真心<span style="background: lime">＃<span lang="EN-US">6</span></span>，能發善意，欲造經像，當時隨其多少分數，即以具辦。勿留在後，恐失前願。與身為怨，萬劫口過，若有施物與齋食，及與法師布施之物，當即分付，勿留在後。心不<span style="background: lime">＃<span lang="EN-US">7</span></span>東西，與人作業，若當過去，必入地獄，受諸苦惱，身為餓鬼。或作畜生，縱得人身，聾瞽六疾，貧窮下賤。或作孤兒，寄他養育，飢寒困苦，無人憐愛。半夜三更，思憶號哭，愁惱在心，未嘗有樂<span style="background: lime">＃<span lang="EN-US">8</span></span>。或作&#29482;狗，牛羊雜獸，痝Q生殺，以報前愆，眾劫說之，亦難可盡。吾今告汝諸徒弟子，審諦修身。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">左玄真人稽首作禮<span style="background: lime">＃<span lang="EN-US">9</span></span>，上白天尊言：願為一切眾劫罪根眾生，說此三塗五苦八難之經。盲聾眾生，齊皆<span style="background: lime">＃<span lang="EN-US">10</span></span>仰聽，聞經之者，普受快樂，皆悉歡喜，稽首願聞。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天尊告一切眾生<span style="background: lime">＃<span lang="EN-US">11</span></span>曰：善男子，善女人等，我嘗歷觀諸天，及遊於地獄之中，見有受罪眾生，項負<span style="background: lime">＃<span lang="EN-US">12</span></span>大枷，臂掛雙杻，腳著大械，身負鐵錐，口中銜火，刀針刺背，劍樹撞心，惡鳥啄睛，鐵犁耕舌，鎔銅灌口，百節火然，燒鐵為丸，入喉<span style="background: lime">＃<span lang="EN-US">13</span></span>喉爛，鑊湯煎煮，銅柱逼身。或上刀山，骨肉糜碎。或入鑪炭，脂滴火然，轉入寒冰，傷心切骨，遣&#21351;鐵床，潰爛<span style="background: lime">＃<span lang="EN-US">14</span></span>床間，變作鬼身，毀形難見。或在雪田之內，分擘<span style="background: lime">＃<span lang="EN-US">15</span></span>心腸，鋒刃到身，血肉如泥<span style="background: lime">＃<span lang="EN-US">16</span></span>，磑作微塵，揚骨聚筋，還成餓鬼，牛頭舉棒，獄卒<span style="background: lime">＃<span lang="EN-US">17</span></span>擎叉，驅役罪人，未嘗有歇，輪迴億劫，何日得還。汝等眾生，努力&#23557;己削身，勤修功德。汝等弟子，及諸眾等，各勵本心，當得解脫。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">言語未訖，左玄真人又白天尊曰<span style="background: lime">＃<span lang="EN-US">19</span></span>：未審此等眾生，前生前業，作何罪釁，行何楚毒，觸何戒律。眾等愚癡，不自曉了，唯願天尊，哀愍眾等受罪之人，示以所犯<span style="background: lime">＃<span lang="EN-US">20</span></span>當使慎之，勿得更造。不知修建行何功德，拔此罪根。時諸眾等，各發道心，稽首天尊，願聞顯說。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天尊告曰<span style="background: lime">＃<span lang="EN-US">21</span></span>：卿等諸眾，心欲樂聞，說些二塗五苦八難之經者，宜各<span style="background: lime">＃<span lang="EN-US">22</span></span>諦聽在心。此經微妙，不可思議。眾經之中，最為第一。上品之中，最為第一。懺悔拔出過去亡人，救難之中，最為第一。此經尊貴，眾經中王。向言三塗者，地獄道一，畜生道二，餓鬼道三。是名三塗。五苦者，抱銅柱一，履刀山二，循劍樹三，入鑊湯四，吞火食炭五，是名五苦。八難者，夫人生得免三惡道一；既得為人，去女為男二；即得男身，六情四體貌具三；六情具足，得生中國四；得生中國，更值<span style="background: lime">＃<span lang="EN-US">23</span></span>有道國君父母五；值有道之君，一生樂道<span style="background: lime">＃<span lang="EN-US">24</span></span>；慈仁善心六；善心既發，信道長生七；既信道德，不生<span style="background: lime">＃<span lang="EN-US">25</span></span>逢太平帝主，萬劫與三寶相遇八。故曰八難。三&#28798;者，征行大兵，為一&#28798;；終年長病，為二&#28798;；行住逢大水，為三&#28798;。是名三&#28798;。五苦<span style="background: lime">＃<span lang="EN-US">26</span></span>者，一水漂溺之苦，二火燔灼<span style="background: lime">＃<span lang="EN-US">2</span></span><span lang="EN-US">7</span>之苦，三盜賊殺傷之苦，四鬼魅著人之苦，五一切毒螫觸嚙痛深之苦。是名五苦<span style="background: lime">＃<span lang="EN-US">28</span></span>。五濁者，一見濁邪物<span style="background: lime">＃<span lang="EN-US">29</span></span>，二劫運濁，日月短促；三眾生濁，精神不明；四煩惱濁，嗔恚&#39724;爭；五命限濁，短夭少亡，婦兒妻子，中道離別，孤男孤女，痛苦傷心。是名五濁。八行者，一能身受非事，不自申訴；二能讓德與人；三能不欲人之所<span style="background: lime">＃<span lang="EN-US">30</span></span>欲；四能容物事<span style="background: lime">＃<span lang="EN-US">31</span></span>不申理；五能遠離無道之人，藏身在靜處；六能一心奉國，心念三寶，日月燒香，長齋不絕，供養出家人，不違仁信；七能不負經戒，一生在俗，琱ㄞ}齋，勤能灑掃靜室，修燈灶火，救拔一切貧窮，下賤產婦，老病孤弱，不具足眾生，所見之者，皆發慈心；八能一生念道，不謗毀出家人，心無是非，口琠擊w，見一切蠢動，皆發慈念之心，一切平等，無有彼我，善惡好醜，與我身無異。是名八行。四等者，一者惟慈，二者惟愛，三者惟善，四者惟忍。是名四等。六塵者，一耳聽宮商，二眼見青黃白黑赤，三鼻知香臭，四身知剛柔燥濕，五舌知辛酸酗苦甘，六心知善惡喜怒哀樂，外來曰塵，內動曰情。是名六情六塵。六通者，耳眼鼻身舌心，是名六通，六根<span style="background: lime">＃<span lang="EN-US">32</span></span>共同。三毒者，貪淫一，嗔恚二，愚癡三。是名三毒。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天尊重<span style="background: lime">＃<span lang="EN-US">33</span></span>告左玄真人曰：向為一切眾生說此三塗五苦經者，一切遠近，皆蒙慧解，並入法門。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">左玄真人又白天尊曰<span style="background: lime">＃<span lang="EN-US">34</span></span>：一切罪根眾生，今蒙天尊說罪福報對，向於座下及諸弟子，飢寒乏劣餓鬼畜生，聞說此經，皆悉曉然。各自薰修，不敢更造。為過去亡者，若在地獄之中，受三塗五苦八難之愆，欲救亡人，其法若箇最得為先，濟亡人之苦。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊告真人曰：汝等欲救亡人，當捨壽之時，諸方覓師，為亡人宣戒懺悔，即為轉讀路上壙所，請師為亡人燒香，讚嘆懺悔<span style="background: lime">＃<span lang="EN-US">35</span></span>，捨<span style="background: lime">＃<span lang="EN-US">36</span></span>資亡人，及以男女緣身之資，迴將布施，得福最深。至七七日、百日割&#20943;，造經及像，齋戒然四十九燈，造四十九尺繒旛，懸在長竿。若不可得辦，即造<span style="background: lime">＃<span lang="EN-US">37</span></span>小旛七尺，造靈寶及五苦之經，讀誦晝夜七&#24487;。亡人七七之內，定其罪名。百日之中，配入五道。向說此經，救亡人之苦，此法最為第一。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">左玄真人又白天尊言<span style="background: lime">＃<span lang="EN-US">38</span></span>：向者三塗五苦八難之中，一切眾生既聞經已，一切亡人隨願往生快樂之處，可得聞否。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊告左玄真人曰：一切存亡，聞我說此經者，當修福德，隨願往生，聽吾五念，為存為亡誦經七&#24487;者，一切眾生及過去亡人，隨願往生童子，出家供養三寶。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		法解曰：今聞天尊欲說五念之文，一切眾生歡喜踴躍，一心樂聞。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊告左玄真人曰：欲誦吾五念者，長齋護&#20928;，著&#20928;潔之衣，一心請師，依法受行。若不如此，必墮落地獄，無有還期。努力精進，護&#20928;受持，一心奉事，不敢失儀。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天尊告左玄真及諸人鬼，一心靜聽五念之經。</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">一念三寶常慈愍，願得拔度出火坑。<span lang="EN-US"><br>
		</span>萬罪千&#28798;盡消散，跛痾積逮皆能行。<span lang="EN-US"><br>
		</span>邪魔惡鬼在獄禁，百姓男女道心生。<span lang="EN-US"><br>
		</span>五逆冤家並歡樂，鑊湯變作蓮花池。<span lang="EN-US"><br>
		</span>法界眾生口念善，過去亡人隨往生。<span lang="EN-US"><br>
		</span>二念見前諸眾等，努力長齋作橋梁。<span lang="EN-US"><br>
		</span>憶此地獄三塗苦，勤行布施盡燒香。<span lang="EN-US"><br>
		</span>受戒讀經珍重禮，一切過去上天堂。<span lang="EN-US"><br>
		</span>天尊彈指告諸眾，黑闇地獄早生光。<span lang="EN-US"><br>
		</span>法界眾生<span style="background: lime">＃<span lang="EN-US">39</span></span>勤修道，一旦往生在中央。<span lang="EN-US"><br>
		</span>三念亡人甚可憐，一入壙中難見天。<span lang="EN-US"><br>
		</span>道場建立不肯施，四時八節得泥錢。<span lang="EN-US"><br>
		</span>地獄之中受苦惱，口中唱枉告皇天。<span lang="EN-US"><br>
		</span>平生不肯修功德，過去枷杻鐵杖鞭。<span lang="EN-US"><br>
		</span>一日之中萬生死，縱作六畜經數年。<span lang="EN-US"><br>
		</span>飢寒脊破不能語，年過一二穿鼻牽。<span lang="EN-US"><br>
		</span>慈孝男女為作福，五逆男女斷因緣。<span lang="EN-US"><br>
		</span>飽食酒肉覓生業，未為亡人捨一錢。<span lang="EN-US"><br>
		</span>一旦生時多作福，亡去往生三寶前。<span lang="EN-US"><br>
		</span>四念眾生無善心，謗毀三寶自沈淪。<span lang="EN-US"><br>
		</span>雖入道場不正意，稱揚說道出家人。<span lang="EN-US"><br>
		</span>銅柱鐵床遣抱&#21351;，劍樹刀山來逼身。<span lang="EN-US"><br>
		</span>苦痛尋師覓不得，牛頭獄卒＃強來親。<span lang="EN-US"><br>
		</span>鐵叉叉著鑊湯裹，碓擣磑磨作微塵。<span lang="EN-US"><br>
		</span>種種苦惱常經歷，直為毀謗出家人。<span lang="EN-US"><br>
		</span>出家未必入地獄，一切眾生慢道心。<span lang="EN-US"><br>
		</span>告語蒼生<span style="background: lime">＃<span lang="EN-US">40</span></span>諸眾等，努力堅持好道心。<span lang="EN-US"><br>
		</span>一切眾生迴正念，隨願往生在香林<span style="background: lime">＃<span lang="EN-US">41</span></span>。<span lang="EN-US"><br>
		</span>五念同學早出家，愚癡重障生慧芽。<span lang="EN-US"><br>
		</span>地獄翻作天堂樂，鐵&#29248;銅柱出蓮花。<span lang="EN-US"><br>
		</span>一切眾生受快樂，三五相伴升雲霞<span style="background: lime">＃<span lang="EN-US">42</span></span>。<span lang="EN-US"><br>
		</span>六時睇D鍾磬響，唯願子孫常出家。<span lang="EN-US"><br>
		</span>身披法服化諸眾，口誦靈寶斷魔邪。<span lang="EN-US"><br>
		</span>七祖父母天堂上，過去往生侍香華。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊告左玄真人曰：向者說此五念，為諸眾生顯說此經，猶恐未解。卿等十方諸真人等，方便重說，珍重殷勤。若有眾生，心中悟解，一心正念，護&#20928;受持，善行讀誦此經者，及為存亡遠行，疾病一切，舉心回向，彼此滅罪萬劫。夢想之中，常見三寶，逢善知識，在處受生，畯快樂。若能長齋受戒，晝夜六時燒香禮拜，心無暫忘。在生過去，身懷經戒，童子出家，供養三寶。若能建立靜堂，抄寫受持，裝演韜軸<span style="background: lime">＃<span lang="EN-US">43</span></span>，宣布未聞者，皆令聞見。如此福德，最為無量。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		左玄真人稽首作禮，上白天尊曰：一切眾生，癡盲耽著，貪怒嗔恚，心未迴向。或心迴向，乃將駿馬百疋，寶車千乘，及諸外具，而將布施，心乃麤疏號叫<span style="background: lime">＃<span lang="EN-US">44</span></span>，不審得福如何。天尊慈悲，重為說之。時諸眾等，叩頭正念，一心奉行。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊告左玄真人曰：一切眾生，心中不信不貴三寶經像齋戒，但看在俗眾生，即有貧窮下賤，聾盲六疾，失於相好，不及人次。若有眾生，身欲布施，心中不生信敬，不貴三寶，如此等輩，必獲此報。譬如鏡中照人，清白隨其本身，更無雜見，黑即見黑，白即見白，隨其本根。罪亦如是<span style="background: lime">＃<span lang="EN-US">45</span></span>。汝若不信，有地獄見在。地獄在人身中，無勞遠覓。十方諸眾，稽首作禮，一心歸向，願得見聞。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊告諸眾等：我過去後，若有一切眾生，得吾此經，受行讀誦，堅持護&#20928;，及為諸人方便顯說。若有眾生，心中不信，故汙不&#20928;，當來受罪，還為六畜。若有眾生，能捨資財，及諸寶物外具之輩，以將布施，來入經像，及以齋食贖生，當來獲福，定得生天，琠~貴門，劫劫代代，與善因緣，滅罪萬劫，拔度升仙。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">天尊告曰：汝等眾生<span style="background: lime">＃<span lang="EN-US">46</span></span>，諦聽吾說五種捨施之功，念念之中，不離其心。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">第一者，若有眾生，能自發心捨施勸助諸<span style="background: lime">＃<span lang="EN-US">47</span></span>人，施與法師，營造經像。一錢以上，皆與四十萬<span style="background: lime">＃<span lang="EN-US">48</span></span>倍報。一萬以上，報不可勝。萬劫之中，常見快樂。教化一切，甯陘H師。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第二者，若有眾生，布施勸助持寫經書，及靜堂旛花燈燭，一錢以上，皆與四十萬<span style="background: lime">＃<span lang="EN-US">49</span></span>倍報。一萬以上，報不可勝。過去生中國，聰明智慧，清&#20928;具足，常見三寶，永無煩惱，快樂無為。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第三者，若有眾生，忽發大慈之心，勸助一切人，布施貧窮下賤，孤弱老病，餓嫗嫠婦<span style="background: lime">＃<span lang="EN-US">50</span></span>，飢寒遠行，寄客眾生等。一錢以上，皆與二十五萬<span style="background: lime">＃<span lang="EN-US">51</span></span>倍報。一萬以上，報不可勝。願在處托生<span style="background: lime">＃<span lang="EN-US">5</span></span><span lang="EN-US">2</span>，痡o富貴，衣食自然。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第四者，若有眾生，為過去及見存父母，忽發洪願，勸助一切眾生，布施眾中法師童子<span style="background: lime">＃<span lang="EN-US">53</span></span>、清信男子女人<span style="background: lime">＃<span lang="EN-US">54</span></span>。一錢以上，皆<span style="background: lime">＃<span lang="EN-US">55</span></span>二十萬倍報。一萬以上，報不可勝。方便勸助，令得迴心。一生受報，願得出家，久視長生，睆t經教，勸生善心。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		第五者，若有一切眾生，能生善心，憐念一切，勸助布施，教化屠兒休殺，迴心贖生，口琠戴D，奉戒而行。及獄囚產難<span style="background: lime">＃<span lang="EN-US">56</span></span>飢寒，一切蠢動，五逆不孝，反生慈心，鉗口<span style="background: lime">＃<span lang="EN-US">57</span></span>合舌，迴稱三寶，永斷酒肉，憐念聾盲，百姓男女，皆似我生。布施一錢以上，一十八萬倍報。一萬以上，報不可勝。過去受生，琣b三寶前<span style="background: lime">＃<span lang="EN-US">58</span></span>。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		天尊重告諸弟子等：我說勸助布施，其中有人，施一之功，覓萬之報。布施雖多，將罪對福，福乃至有餘，然可報之萬倍。其福雖多，補罪不足，福無一片<span style="background: lime">＃<span lang="EN-US">59</span>，</span>計功補過，罪福始知。告諸男女，勿更造罪，福乃長為，以此因緣，名為萬倍。一切眾等，慎之慎之。</span></p>
		<p style="text-indent: 24.0pt; line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">時諸眾等，稱善稽首，各禮天尊，珍重而退<span style="background: lime">＃<span lang="EN-US">60</span></span>。天尊慈悲，重說頌曰：</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		一切諸法本，清&#20928;常湛然。報對從心起，苦樂非外緣。地獄與天堂，分明在眼前。未來甚冥昧，審諦熟精研。念爾一生中，顛倒相引牽。心不能明了，結縛自縈纏。冥冥何見曉，悠悠如逝川。鯈欻紅顏滅，揮霍入黃泉。善惡無二法，是非同一源。見者生分別，良由心識昏。稱意天仙戶，違心地獄門。深思自了悟，乃成無上尊。哀哉迷惑子，正道不知存。朽索馭六馬，常恐有驚奔。攀緣念念起，為過在心猿。遺形忘善惡，塞兌閉諸根。生死是對報，諒自因爾身。若然辯存歿，寂滅即歸真。出生乃差別，入死甚平均。地水火風散，隨處自相親。天地為大治，無意在人人。計校受生理，非果亦非因。攝心修內行，悟道不盈旬。馳心向外境，幽昧無涯津。凡諸功德藏，以讚嘆為首。方便接迷津，慈悲能善誘。積善為福田，積惡成殃咎。假名本自無，權變何常有。顛倒不覺悟，昏迷來日久。怖畏於地獄，煎懸生受苦。吾開定水源，洗除習塵垢。身心既清&#20928;，永劫無灰朽。昔聞持戒者，忍辱生端正。今得見天尊，非言所歌詠。八十一好明，七十二相&#20928;。玉潤金剛身，永劫無衰盛。丹唇如欲開，皓齒因斯映。音聲自柔軟，慈悲出本性。慧源猶橐籥，定心如水鏡。此由持戒來，證果為大聖。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">太上洞玄靈寶往生救苦妙經竟</span></p>
		<p style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">＃<span lang="EN-US">1
		</span>案<span lang="EN-US">P.2384</span>抄本卷首殘缺，卷尾完好。題：「天尊為一切眾生說三塗五苦存亡往生救苦拔出地獄妙經」。與《道藏》本標題頗為不同。<span lang="EN-US"><br>
		</span>＃<span lang="EN-US">2 </span>爛壞：敦煌本作「洪爛」。<span lang="EN-US"><br>
		</span>＃<span lang="EN-US">3 </span>奉行：敦煌本作「覺察」。<span lang="EN-US"><br>
		</span>＃<span lang="EN-US">4 </span>左玄真人：四字據敦煌本補。<span lang="EN-US"><br>
		</span>＃<span lang="EN-US">5 </span>敦煌本此句作「或將來布施，施與法師」。<span lang="EN-US"><br>
		</span>＃<span lang="EN-US">6 </span>若有真心，能發善意：敦煌本作「所有出心有意」。<span lang="EN-US"><br>
		</span>＃<span lang="EN-US">7 </span>心不：敦煌本作「万一」。<span lang="EN-US"><br>
		</span>＃<span lang="EN-US">8 </span>有樂：敦煌本作「有忘」。<span lang="EN-US"><br>
		</span>＃<span lang="EN-US">9 </span>左玄真人稽首作禮：敦煌本作「右玄真人叉手作禮」。<span lang="EN-US"><br>
		</span>＃<span lang="EN-US">10 </span>齊皆：敦煌本作「齋心」。<span lang="EN-US"><br>
		</span>＃<span lang="EN-US">11 </span>一切眾生：四字據敦煌本補。<span lang="EN-US"><br>
		</span>＃<span lang="EN-US">12 </span>項負：敦煌本作「咽著」。<span lang="EN-US"><br>
		</span>＃<span lang="EN-US">13 </span>入喉：原作「入口」，據敦煌本改。<span lang="EN-US"><br>
		</span>＃<span lang="EN-US">14 </span>漬爛：敦煌本作「肉爛」。<span lang="EN-US"><br>
		</span>＃<span lang="EN-US">15 </span>分擘：敦煌本作「分百」。<span lang="EN-US"><br>
		</span>＃<span lang="EN-US">16 </span>鋒刃剉身，血肉如泥：敦煌本作「到對斬身，細將入磴，血肉分別」。<span lang="EN-US"><br>
		</span>＃<span lang="EN-US">17</span>＃<span lang="EN-US">18 </span>
		獄卒：敦煌本作「獄師」。<span lang="EN-US"><br>
		</span>＃<span lang="EN-US">19 </span>
		左玄真人又白天尊曰：敦煌本作「右玄真人從眾中出，稽首作禮，五體投地，上白天尊言」。凡二十一字。<span lang="EN-US"><br>
		</span>＃<span lang="EN-US">20 </span>所犯：敦煌本作「勿犯」。<span lang="EN-US"><br>
		</span>＃<span lang="EN-US">21 </span>天尊告日：敦煌本作「天尊告右玄真人。」<span lang="EN-US"><br>
		</span>＃<span lang="EN-US">22 </span>者，宜各：敦煌本作「汝等弟子」。<span lang="EN-US"><br>
		</span>＃<span lang="EN-US">23 </span>更值：敦煌本作「便值」。<span lang="EN-US"><br>
		</span>＃<span lang="EN-US">24 </span>樂道：敦煌本作「學道」。<span lang="EN-US"><br>
		</span>＃<span lang="EN-US">25 </span>「不生」二字據敦煌本補。<span lang="EN-US"><br>
		</span>＃<span lang="EN-US">26</span>＃<span lang="EN-US">27 </span>
		五苦：敦煌本作「五毒」。<span lang="EN-US"><br>
		</span>＃<span lang="EN-US">28 </span>燔灼：敦煌本作「&#29132;燃」。<span lang="EN-US"><br>
		</span>＃<span lang="EN-US">29 </span>邪物：敦煌本作「耶見」。<span lang="EN-US"><br>
		</span>＃<span lang="EN-US">30 </span>「所」字據敦煌本補。<span lang="EN-US"><br>
		</span>＃<span lang="EN-US">31 </span>物事：敦煌本作「&#26080;事」。<span lang="EN-US"><br>
		</span>＃<span lang="EN-US">32 </span>六根：敦煌本作「並六根」。<span lang="EN-US"><br>
		</span>＃<span lang="EN-US">33 </span>「重」字據敦煌本補。<span lang="EN-US"><br>
		</span>＃<span lang="EN-US">34 </span>又白天尊曰：敦煌本作「曰法解稽首作禮，上白天尊言。」凡十二字。<span lang="EN-US"><br>
		</span>＃<span lang="EN-US">35 </span>讚嘆懺悔：敦煌本作「嘆懺」二字。<span lang="EN-US"><br>
		</span>＃<span lang="EN-US">36 </span>「捨」字據敦煌本補。<span lang="EN-US"><br>
		</span>＃<span lang="EN-US">37 </span>「造」字據敦煌本補。<span lang="EN-US"><br>
		</span>＃<span lang="EN-US">38 </span>又白天尊言：敦煌本作「曰法解稽首作禮，上白天尊古悶。」凡十二字。<span lang="EN-US"><br>
		</span>＃<span lang="EN-US">39 </span>法界眾生：敦煌本作『寄語後生』 。<span lang="EN-US"><br>
		</span>＃<span lang="EN-US">40 </span>告語蒼生：敦煌本作『寄語後生』 。<span lang="EN-US"><br>
		</span>＃<span lang="EN-US">41 </span>敦煌本此句作『過去亡人出地獄」。<span lang="EN-US"><br>
		</span>＃<span lang="EN-US">42 </span>升雲霞：教煌本作『禮三寶』。<span lang="EN-US"><br>
		</span>＃<span lang="EN-US">43 </span>韜軸：敦煌本作『蹈軸』 。<span lang="EN-US"><br>
		</span>＃<span lang="EN-US">44 </span>號叫：敦煌本作『豪意』。<span lang="EN-US"><br>
		</span>＃<span lang="EN-US">45 </span>罪亦如是：原作「罪一如此」。據敦煌本改。<span lang="EN-US"><br>
		</span>＃<span lang="EN-US">46 </span>告日：汝等眾生：敦煌本作「告諸眾等」。<span lang="EN-US"><br>
		</span>＃<span lang="EN-US">47 </span>「諸」字據敦煌本補。<span lang="EN-US"><br>
		</span>＃<span lang="EN-US">48</span>＃<span lang="EN-US">49 </span>
		四十萬：敦煌本作『卅萬』 。<span lang="EN-US"><br>
		</span>＃<span lang="EN-US">50 </span>餓嫗釐婦：敦煌本作『餓苟產婦』 。苟，當作姁。<span lang="EN-US"><br>
		</span>＃<span lang="EN-US">51 </span>皆與二十五萬：敦煌本作『皆廿萬』。<span lang="EN-US"><br>
		</span>＃<span lang="EN-US">52 </span>托生：敦煌本作『墮生』 。<span lang="EN-US"><br>
		</span>＃<span lang="EN-US">53 </span>布施眾中法師童子：敦煌本作『 布施法師、山中師童子】 。<span lang="EN-US"><br>
		</span>＃<span lang="EN-US">54 </span>清信男子女人：敦煌本作『清信男女人等』。<span lang="EN-US"><br>
		</span>＃<span lang="EN-US">55 </span>皆：原作「者」，據敦煌本改。<span lang="EN-US"><br>
		</span>＃<span lang="EN-US">56 </span>產難：敦煌本作『產苟』。苟通姁。<span lang="EN-US"><br>
		</span>＃<span lang="EN-US">57 </span>鉗口：敦煌本作「傳口」，近是。<span lang="EN-US"><br>
		</span>＃<span lang="EN-US">58 </span>三寶前：敦煌本作『三寶座前』 。<span lang="EN-US"><br>
		</span>＃<span lang="EN-US">59 </span>一片：原作「一斤」，據敦煌本改。<span lang="EN-US"><br>
		</span>＃<span lang="EN-US">60 </span>中敦煌本經文止於此，無以下大段頌詩。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>