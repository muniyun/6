<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span style="font-size: 24.0pt; line-height: 150%; font-family: 新細明體; color: maroon">
		神仙服餌丹石行藥法</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		經名：神仙服餌丹石行藥法。原題京里先生撰，約出朴唐代。內載三十八種煉制、服餌仙丹石藥之法。一春。底本出處：《正統道藏》洞玄部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b>
		<span style="font-size: 24.0pt; line-height: 150%; font-family: 新細明體; color: maroon">
		神仙服餌丹石行藥法</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">京里先生撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>黃帝－物餌丹法</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　善丹一斤，凡一物作藥，於潔諍處，先齋七日，於高山避陰頭，按後法取丹砂，熟檮篷之，置銅盤中，醇酒上清九升，合丹砂於盤中，攪之，勿令人見，神不相入。入壇始從束門入，復南門入，復西門入，復北門入。奉藥中央，滿三日攪之，從三至五，復攪之，至七復攪之，從七至九，復還從三攪之，至五如前法。二十日藥乾可丸，丸之未乾，復如前法。即陰雨常以銅盤覆之，可丸為度。丸如小豆大，日吞三丸，五十日智意精明。服積九歲，與天地通。三千四百二十四日，道畢成，所求盡得。朱光神丹，砂物精也。禁灸刺、過生乳家，令不復神。<span lang="EN-US"><br>
		</span>　　<b>神仙餌丹</b><span lang="EN-US"><br>
		</span>
		　　好定牢丹砂、穀實，凡二物，丹砂多少自在，熟檮令下槌檮。穀實絞取汁，以和丹，令如泥，納銅筒中盛之，固以乾，瓦反單置飯中，立筒單中，乾蠶沙著飯中，堅按之，不滿四寸。所以乾土覆其上令滿，飯置釜上，白堊泥其會，猛火炊之，三日三夜，可出藥，當膠。捩破如大豆者，一納口中即消，日三服之，一年身輕目明，眾病除去。服之二年，鬼神自朝。服之三年，與日月通精。能常服之，鸚嗚雲中，狗吠天上，穀實欲得正赤白者。<span lang="EN-US"><br>
		</span>　　<b>輕身益氣三物餌丹砂</b><span lang="EN-US"><br>
		</span>
		　　丹砂如麻者一斤，好大棗一斗，醇清酒一斗。凡三物，丹砂檮下，絹捷，取酒盛銅物中，丹納其中，攪令相得，居炭，去火三四寸，沸數攪之，無令著底。取大棗，以水二斗煮之，絞去皮核，但取其汁。稍稍納丹中，無令絕汁，盡成如飴。出之，盛瓶中，日一暮吞如棗一丸，服之二十日，自知。三十日，病愈輕身，益黑，齒落更生，黑髮生神矣。<span lang="EN-US"><br>
		</span>　　<b>神仙三物餌丹</b><span lang="EN-US"><br>
		</span>
		　　丹砂三斤，鉛三斤，穀汁九升。凡三物，穀汁分取六升，用檮丹砂，盡六升止。乃納鉛合檮之，令鉛不見。復以三升穀汁，瘦之合和，盛銅器中，覆以瓦器納飯中，蒸之三日三夜，當炊桑薪。此鉛皆還，為丹引之從，手丸之，大如小豆。三丸，服之二十日，有效。服之三年，升天，檮砂鉛，當耿火置日下，令熾為法。<span lang="EN-US"><br>
		</span>　　<b>神仙四物餌丹</b><span lang="EN-US"><br>
		</span>
		　　丹砂五斤，好蜜三升，楮實正赤者，清酒。凡四物檮，楮實絞取汁，以沒丹砂，曝令乾，復沒之，能滿搜益善。納大竹筒中，蒸之砂下，三日三夜，可出。納銅筒中，湯煎之，納醇清酒漬足，納蜜煎之三日三夜，如飴不汙手，</span><span style="font-family: 新細明體; color: maroon">可矣。服之如棗，日再服之，百日，仙人相候。服之一年，玉女迎之，上為真人矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>真人鍊餌丹砂</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　丹砂一斤治末，重絹篷之令靡靡，以醇酒不見水者，沃丹砂，攪之令如封泥狀，盛以銅盤中，置高上處，勿令婦人見之，曝之，身自起居數耗燥，復沃之，常當令如泥。若陰雨疾風，覆藏之無人處，天晏出曝之。如是盡酒三斗而成，長曝之三十日，當紫色，握之，不汙手，引之如飴。若令著手，未可丸也。法常鍊三斤，可支三年。若用三斤丹者，用酒九斗，曝之大盤中。欲鍊時，當先沐蘭芷，齋戒七日，無婦女過近藥旁也。將欲服時，復齋戒五日，沐浴，乃服之。藥丸大如麻子。常以平旦吞三丸，服之一日，三蟲出。服之五日，六日，心腹諸病皆有徵出。一年，皓眉更黑。歲加一丸，至九丸止。服之三年，神人至焉。當有婦人衣紫羅衣，持案食來，受而食之，勿畏惡人也。萬物皆來，給使其神。名為上，一名可，一名須。此三物能使萬物，萬物可致也。可以入金木水火土，金木水火土當為其狀。如左右須。無所不施。欲致神，禁食五辛、生菜生魚、堵狗肉，無近房室，避日出日中。服之一年，神明見千里內。服之三年，見三千里外，壽日延，從外見內，從垣東見垣西，為真人矣。此方雍人王基，受之蜀馬明生。馬明生受王子喬，王子喬受赤松子，赤松子受羨門子高，羨門子高受馬左師。此法祕不妄傳也。秦子虛服之，以有驗矣，蘭芷取其香也。所謂金木水火土者，著木為木也，著金為金也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>又餌丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　丹砂一斤。熟檮下徒。醇苦酒三升，淳漆二升，合令相得，於微火上煎之，令可丸，如麻子。服二丸，日再，四十日腹中百病盡愈，三尸皆去。服之百日，肌體堅強，服之千日，司命削死籍，與天相保，日月相望，改形易狀，變化無常，日中無影。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>又餌丹</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　真丹一斤，大黃六兩。釜蒸大黃，令再期乃治之，下細提。並丹合和，封筒中，削筒令其薄，用以兩釜，更煮之再期，藥乃成。出著臼中，儔千杵。一服半錢，日三，常先食服之，神良。主症病，除惡黑飲水，心腹有病皆愈，又治虛勞。二千杵，大善。得病三年，滿劑乃愈。隨病遠近，以此為法。所以兩釜者，恐沾湯令清耳。又竹生槁，無在為可用耳。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>韓眾餌丹</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　丹十斤，治之。楮實正赤者，絞取汁搜之，能百沒益善。盛竹筒中，蒸砂下，三日三夜出，置銅器中，湯煎之，脂華清酒才足。食蜜三升，煎之三日三夜，狀如飴，不汙手，食如棗核。日再服，一歲，玉女來迎，為真人矣。神仙真人服食皆足，功滿九年，時將以至，神通具足，應得上登金闕玉京耳。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>神丹刀圭九光相生</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　用神丹砂為真朱者十兩，水銀十兩，皆著銅器中，以一大銅器，盛鉛錫各一斤，以朱銀器著鉛鍚，上微火者，下稍猛其火，令錫等皆鎔和銀，便化為丹朱，乃成藥。取所餌丹，清旦向日，井華水服一刀圭，日一，可以飛升，可以陸沉。食此千日，玉女自至，雲車來　　迎，太一．對言。慎避女人，不得交情，並汙穢辱死喪、產乳之婦，及亦不得交手犯觸，觸則辱神，辱神則不得延年，仙道乖矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>餌流丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　流丹即丹砂也。以銅臼檮之研之，熟為度。三斤為劑，百日美。清酒五斗，以五斗酒，漬大小椒各一升，卒時去滓，以汁和流珠，令如湯狀。盛以銅器。加火上，數攪之，令汁盡，益酒藥流珠，可以長數尺，如絲狀，可藥成。常平旦向日，服如赤小豆大，一丸，日三。先食，服之百日，病盡去，壽與天地齊。所謂大椒者，蜀椒也。小椒，秦椒也。又治大風，甚良。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>餌越丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　真越丹一斤，醇清酒合研令相得，於湯上煎之，三日三夜，攪之手不得息，令可引，乃丸如大豆，服一丸，日再，除百病，腹中安神，久服延年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>又餌越丹</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　越丹一斤，醇清酒三斗，細磨丹，盛銅瓷中，以醇清酒灌攪之，置沸湯上煎，常左轉攪，滿三日三夜，可引，乃丸之如大豆。服一丸，日再，令人玉澤，白髮更黑，齒落更生，並除面皺。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>餌日曝丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　丹砂精者，多少自在，治下細槌，納銅器中，以白蜜和泥，密蓋其口堅完，漆其際，務使密內。明年此日出成，曝令乾，和以蜜丸，如大豆，服一丸，日再服之，除百病。長服，延年神仙。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>餌腰腹丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　丹砂三斤，治下篷，盛以重練囊，納瘍腹中，縫腹令合，蒸黍米下，炊以桑薪，三日三夜出之，丸以白蜜，服如大豆，二丸，日三，除萬病，神仙延年。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>鸚子丹</b></span><b><span lang="EN-US" style="font-family: New MingLiu; color: maroon"><br>
		</span></b><span style="font-family: 新細明體; color: maroon">
		　　取鸚雌雄純白者，別養得其卵，叩出黃白，取丹砂下細徒和，以此卵中，蠟密封其口，還令白鸚合子伏之，鶴出藥成，和以蜜，服如大豆，二丸，日三，久服長生延年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙鍊餌還丹</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　丹砂一兩，秦銀一斤。凡二物，取秦銀置銅盤中，用五六月曝之，檮大丹砂末之，置銀中，以大刀環攪之，從食至哺時，盡為丹矣。取丹置丹陽銅筒中，蓋覆之，以狗毛泥塗筒上．，厚二寸，曝乾之。以馬通火炊之，九日九夜出。盛以白素囊，置鴉腹中，縫之。煮鴉，鴉熟出之，丸如麻子，平旦向日。吞一丸，以井華水飲之，日三，服之百日，髻鬃見神。二百日。身輕，所苦悉愈。三百日，舉能凌雲，此名拘流珠。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>神仙餌大黃丹</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　大黃丹十二兩，水銀二斤四兩。凡二物，以醇酒搜令淹淹，熟攪之。盛夏日加巳時，納銅銷中，曝之。日照明堂，攪之，如熟二斗米，頃變為丹。以醇酒漬和之，合浥以攪，復化為銀。曝之，如熟二斗米，頃化為丹。以酒和，如前法曝之，化為銀。曝之，如熟二斗米，頃酒和，如前曝之，化為丹。夏日加巳，為之如前法。凡三為銀，四為丹，是乃為神丹。常以王相日晏靜時，以日正上南向日，攪治之，故曰：母生陽，立午鄉。號曰楚皇，名日流珠之英，一名流黃。變為神丹，一名赤鹽。此萬物之精也，令人神仙。服之一年，中充外澤，面目有光，白髮日黑，齒墮復生。服之二年，出入天門，旁見神人。服之三年，乘雲駕龍，為真人矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙餌巴丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　取巴丹一斤，戎鹽六兩，治合置銅器中，甌覆之三日，以醇酒半斗，漬一宿，澄去上清。嘗鹹未盡，復以酒半斗，漬之一宿，鹹盡用之。白蜜和，蒸之三斗粳米，中央炊之，三日三夜，藥熟。如餌服如小豆一丸，向日，以井華水服之，住年不老。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>真人山子餌丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先鑿地入三尺為寵，以黃土作泥，表裹塗之，厚三寸，極令堅燥，勿使有坼。以安一石鐵釜，復泥治之。以水六七斗著釜中，更取三斗土釜，著鐵釜上，以盛鍊丹一斤，納土釜中，取桑根汁五升和丹，令相得，復以一土釜覆其上，以黃土泥，泥土釜際，及鐵釜際，皆令堅密，勿使氣泄。炊以桑薪、調適其火，勿令大佛，稍稍發溢釜中水，勿令汁盡。訖輒蜜塗之，三日三夜，發上土釜，以清酒五升沃藥中，攪令相得，密塗之，如前復三日三夜出，著銅器中，納白蜜五升，攪令相得。以銅器浮著釜湯上，微火煎之，三日三夜，攪令可丸便止。凡九日九夜藥成，服如麻子，二丸，日再。日加一丸，滿十日，復從二丸如初，以為常服之。三十日身輕，六十日耳目聰明，百日百病愈，二百日意常欲飛，三年令人不死，與天地相畢。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>神仙治病延年返老丹</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　丹砂一斤，熟檮下細提精。淳漆二升，白蜜一升，好苦酒三升。凡四物合著銅器中，微火上煎之，數攪之，香熟可丸，服如麻子一丸，肌體堅強，四十日病除。服之百日，三尸自去。服之千日，眾邪不干，飛行變化，所至不難，改易形容，出入無問，立日中無影，神仙最祕不傳。服藥禁食猜肉生魚，及諸酸辛。作此藥法，欲得清靜獨處，莫過二人共合見者，令藥不成。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙餌雄黃</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　天地之寶，藏於中極，命日雌黃。雌黃千歲，化為雄黃。雄黃千歲，化為黃金。服食黃金，命曰真人。餌金之衛，微妙難成。輕身益氣，莫過雄黃。餌雄黃法，用好者一斤，治之如粉，以醇酒三升，和之銅器中，白炭上煎之，微火令小沸，勿使大熟，其狀如膠。以好漆二升，熟絞去滓，投著其中，攪令和合藥成，丸如大豆，常先食漬一丸，咽其汁，日三服，十日即知病悉愈。二十日身皮膚至足，藥黑市行，命日真人，時寒則溫，時熱則凍。服之百日，腸中肥厚，皮膚堅筋，骨強，耳目聰明，無眾患，三百日以後，吞如黍粟大，日三丸，以為常也。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　雄黃當得武都者，取其陽色。陽色者，正鮮好者，一斤，治令極靡。水銀半斤，雲母六兩，治之皆令靡。白蜜三升合和：盛以的筒：薄削之．&#65287;蓋其口約以臬，黍米下計，五日五夜即卉以置水中，縯之如綿，即不汙人手，在地草土不著。日吞如大豆一丸，常服之，與天地相保，勿妄傳也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　雄黃正陽赤好鮮者，多少自在，置釜中，以一釜覆之，塗其際，無令泄。先以犬毛為替，乃用滑石，赤石脂合和，以水塗厚三分，乾，用上釜不須塗也。為鐵叉，令釜居上，去地五寸，炊以葦薪，以土為三丸，以置釜上，乾之，復置一丸著其上，如是盡三丸止。寒可發，以鸚羽拂取，以肥猜胴腸入藥，結兩頭，置銅器中，復蓋之，加甌中，裝黃土其上，蒸之一日一夜，復加一胴，三日三夜盡三胴，可引，丸大如彈丸，服一丸，乃可飲玉漿。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>又神仙餌雄黃</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　真人餌雄黃，價直千金，服之與天地無極。可引，長三尺。治之法，好雄黃一斤，盛以竹筒，復以大筒重合，以白蜜六兩，雲母粉五兩，水銀八兩半，合置筒中，善封塗，無令泄。置黍米中央，蒸之五日五夜，出置水中，濯之如巾，即成餌矣。服如彈丸，日一。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>又餌雄黃治病辟毒延年</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　用雄黃一斤，檮合如粉二傾半斤，雲母六兩，檮合，令和白蜜三升，皆合和，盛以竹筒，薄削之，約以臬，蓋其口，蒸之黍米中，五日五夜，即成。以置水中，引之如綿，即不汙人手，在地草土不著，成也。服如大豆者一枚，常服之，與天地相畢，神仙度世，與神明通，上為太一使，下伏百鬼，任使之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>太－仙二物餌水銀雄黃</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　雄黃一斤，水銀一斤，凡二物，先取雄黃治，納飯中，蒸之三日三夜。乃與水銀，令檮合相得，納銅物中，置飯中，裝黍米五斗，其上炊以桑薪，氣出止。須臾復上，如前十五上，當為水，乃出。加炭上消為水，出置溫土上，復加炭上，如前藥當紫色。取一刀圭粉，一斤鉛，即得物矣。欲服之，和以白蜜，大如黍粟，日一吞一丸。服之一十日，外濕地不能傷，百鬼不敢當。服之二十日，與神明通，道畢矣。服之百日，為太一使。服之三年，與天地無極，役使鬼神，凌雲輕舉，忽荒無垠，騰躍雲問，上謁天皇，列為仙人。真人相傳，愚者惑焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>東方朔餌雄黃</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　多少自在，細治，肥鴨去腸臟，納雄黃腹中，蒸三日三夜，裝沙其上，服如棗核，日再，尤妙。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>神仙餌鸚子雄黃</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　雄黃一斤，治之令如粉。取生新鸚子黃白和之，置銅姚中，以一姚覆上，封塗其際，微火令手可捫，燒然盡三日夜，勿令火絕。寒乃發之，掠去上滓，清者在下，當湧湧如水銀，寒則堅，得人氣復軟。錄一斤，得十兩，盛以竹筒，勿使見風。服如麻子，使人玉澤潤色，冬則能溫，夏則能凍，辟除諸寒氣</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>延年神仙一物餌雄黃</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　雄黃三斤。凡一物，治置去釜中，會塗以狗毛，泥塗其會，無令泄，均厚半寸，今乾。置黍米中，炊以葦薪。丸一丸泥，置其上，以為候。丸燥可下，掃取上著。取肥豬胴腸盛藥，約其兩端，置炊黍中，蒸之一日。以好膏塗一胴腸，裹加藥上，一日復重腸，凡三日三夜，用腸三枚，藥成白。如餌可引，丸如彈丸，吞之即延年不老矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙餌雄黃致玉女</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　但取雄黃鸚冠色者，熟檮下細徒，和以成鍊松脂，日一服一枚，如彈丸。至十日，腹中伏尸三蟲下，面野皆除。服之二十日，百病除，耳目聰明。臧藥，日一服如小豆二枚，百日，束常陽女來。二百日，青腰素女形如玉來，以黃為飾，如大黍米，在鼻上，或在人中，是真玉女也。欲為人婦，且勿妻也。自稱肉人腥躁不潔諍，何宜當來乎。玉女曰：吾見子服神藥，精氣上通洞天，天故使我來為子婦。因謂玉女曰：吾聞天上有華池酒蘭湯，寧可得嘗之乎。玉女為人取持來，得而飲之，乃用為婦。自是之後，長與玉女，載華羽之車，徘徊九天之上，展轉六合之中。服之勿止，與天地相保，戒勿以衣服及屐履借人，藥精常欲飛揚，作此藥齋百日</span><span lang="EN-US" style="font-family: New MingLiu; color: maroon">o
		</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙酒鍊雄黃</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　雄黃一斤，熟檮下細筏。清酒五升漬之，置器中，卒時作束向鼇，安釜已畢，薄塗之，以銅盤加釜上，令水不及三四寸，以赤土塗其際，勿令泄。炊之以桑薪，釜中水盡，輒復益之。藥汁盡，以酒五升當五益之。合為二斗五升，調適其火，炊之可丸乃止。雄黃莫過大猛火，猛火飛去，藥不成也。合藥時當先齋戒七日，清淨處，勿令人見之。藥成，食如小豆者，二枚，常送藥，以水服之，百日入髓，腹中三蟲伏尸皆去，心開目明，使人有威武，入水辟蛟，龍，入山辟虎狼，入軍辟五兵。服雄黃者，人不敢當之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙鍊餌白雄黃</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　先為土重鑪，廣五寸，長尺為鈴，中問裝炭，其中取雄黃，則置其門，五六斤多少自在。以木飯盛玄龍汁，承其下，并塗之，高尺五六寸，猛火炊之，火稍益炭，卒時雄黃皆下，灑於槽拘中，正白如米，久久堅絕，可治也。以蜜丸大如小豆，日一向日，吞一丸，即辟百邪諸凶之屬，能十反互之益良，令人通神明。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙延年不老保精神制魂魄卻百病鍊餌白雄黃方</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　以雄黃五十斤，當盛以鐵筒，筒長二尺二寸，中徑四寸，底廣三寸半，厚五分。以盥和朴硝，泥直筒中，厚三分，乾之。吹咀雄黃，納其中，以鐵為箄，穿之百餘孔，如薰篩狀，覆箄筒口，以鐵跳盛以麻油，埋地中通半，取大繩擊穿其中央，以蓋跳上。取雄黃倒覆空上，以六一泥塗其會，令堅不動。徑以炭火燒之，作小偶圖形，炭爐去筒七八寸，然其中筒赤紫色黃，即消下入油中，長尺餘，短者七八寸，復取裝之如前法。凡五十上下，色正赤白如玉，乾折吹咀，盛以筒中，去油，代以白酒，亦互之如上法。復五十上下，復吹咀之，合太一餘糧一斗，并合和令相得，互之如前法。去酒，代以肪蜜，互之如前法。入蜜三十上下，可藥成正白，臬如餌。常日飲如梧實，五丸。服之一旬，三蟲皆消。靡散服一月，魂魄內守。服之百日，百病皆除，身體輕便。服之一年，皮膚蛇蛻，寒溫不能傷，賊鬼不能殃。久服之，稍稍自少，後服一丸耳。先師言欲養此藥，先齋戒潔掙，無令婦人見之．也，恐有月經往來，觸禁。禁此最急，不可不慎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙服食餌石</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　白石先生所受東華真人煮石之法，以致神仙，變形萬化。食石者，使，人百病除愈，痕瘢皆滅，腸厚藏香，六腑調適，骨堅氣正，面體玉澤，魂魄柔鍊，三尸消滅。夫石者，蓋金玉之父母也。將以鎮固骨液，凝和血脈，又亦是瓊瑤之類也。將能堅齒明目，髮白反黑矣。金玉石之精焉，猶麻油也，亦巨勝之膏也。瓊瑤乃金玉之凝津焉，猶桃膠亦桃樹之流液也。古人有服巨勝者，而速驗於延年。飲麻油，乃不必愈於巨勝散矣。桃皮有膠，成於神仙，餌桃檔更遲後於散屑也。物有廳而必治，妙而難會，煮石之於服玉，其如是耶。簡夫食石之道，鮮有不合。食玉之道，貴而觀全。所以然者，藥難得則難恆也。難恆則不久，難得則不專。成敗之者，恆由於此耳。豈若食石者，觸地而必曉哉。豈若用藥者，大澤之中皆凡草乎。由是能石之衛徑而可尋，水玉之方希而叵具也。東方人得丹仙者少，何故耶。丹法用戎盥、曾鹹二物，非東地所生，故法不具，不具則藥不成。不成則無丹仙矣。非都無丹仙者，得丹益者鮮也。北方得石仙者少，何故耶。煮石者用地榆、五茄二物，北方所不生也。不生則難得，難得則石不可食，是故北方少石仙也。故尹公度聞孟綽子、董士周，共相與言日：寧得一把五茄，不用金玉一車。寧得一斤地榆，不用明月寶珠。按此二人是服石得仙也。常患二物不可得，故言不用金玉與明珠矣。公度聞其語，意中密悟，乃請問用此物之故。首問不已，久許時乃告之煮石方也。一名丁歎子。子欲得不死，當食丁歎子。子欲無憂懷，當帶地榆灰。公度乃慨然，與同學者，及弟子家中數十人，專索市此藥，並煮石而食之，皆得仙道。晚共相將入南陽太和山中，多好石子故也。是以公度作．讖日：金鹽玉札子丹吞，千秋萬歲為天仙。何為急坐成泥塵，子丹吞者丁歎子也。究言及語迴隱之耳。五茄一名金鹽母。地榆一名玉札父。北羌人呼豉為札，當言玉豉也。唯有金鹽玉豉，可用煮丁歎子耳。故帝舜登蒼梧山曰：厥金玉之香草，朕用偃息正道，此五茄、地榆耳。是以西城真人王屋山王常言：何以支長久，何不食石，畜金盥母。何以得長壽，何不食石，用玉豉父。此亦道煮石之衛耳。蓋五茄者，天五車之星精也，金應五湖，人應五德，位應五方，物應五事。故青精入莖，則有東方之液。白氣入節，則有西方之津。赤氣入華，則有南方之光。玄精入根，則有北方之粕。黃煙入皮，則有戊己之靈。五神鎮生，相輔育成，用之者真仙，服之者反嬰焉。魯定公母單服五茄酒，以致不死。臨隱去陽，故託死，時人自莫之悟耳。張子聲仲陽、建始王叔才子世彥等，服酒而房室，得壽三百年，有子二十人。</span><span style="font-family: 新細明體; color: maroon">世世有得服五茄酒散，而獲延年不死者，不可勝數矣，而況兼之以食石乎。北方既無二藥，而好石之山亦少，唯陸渾、抱犢、青天、貝母數山，為有白石者耳，其餘皆廳大盤石，巨峰累固，皆不可卒破壞，味又不美，如食土狀，謂此廳理石為土石者也。服之亦辟饑而已，無所延益矣。夫凡食石，欲得細理緬緬，專是自然，無有破缺之形者也。五色石子絕美，如肉同甘。紫青石子，有如檔脯，白石子如飯味，黃石子如芋味，碧石子小辛，綠石如捺味，真人多貴，以遊宴五色石，亦以貯棵。凡五色各一種味，真為奇矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　地榆者，內有少陰之德，外稟太陽之氣，下屬戊已之神，上受熒惑之精，其實正黑如豉，陰之象也。其葉赤如旗，陽之類也。霧露而實不濡，太陽之氣盛也。類生平澤而結葩，憑之潤也。內外育陰陽之二氣，表襄包水火之至德，所以鑠玉爛石，摧堅伐難矣。越人或呼為豉母，有以火炙其黑子，著石中，以調食令香也。又煮其根，以作飲，亦如茗氣。煮其根取汁，以釀酒，治八風濕痺之病，有效。判五茄莖，煮之取．汁，以納夠米，合釀之成酒，既美，常服之，治百病，令人耐老，髮不白，強中。選其根，亦可釀，與莖不異，但當有勝耳。五茄根及莖皮，亦可散，服辟疾病，住老，患人自不能久服耳。<span lang="EN-US"><br>
		</span>
		　　五茄根十斤，以七月七日採取，亦可用七月九日，諸以庚午、壬午日，皆可採。亦可用十七日、十九日、甲戌甲申日，向日掘之，得南行根及直下根，益佳。掘藥人先齋】日一夕，沐浴燒香，其時又不得語他人云，掘藥及履諸掩穢也。取訖陰乾百日，以布囊盛之，佳好，諍洗，納囊中，乃陰乾。忌女人鸚犬，慎勿令見之。<span lang="EN-US"><br>
		</span>
		　　地榆根十斤，以七月七日採，亦可九日採，用丁卯、癸卯、己卯及九日，皆好，背日光掘之，得南行及直下根佳。掘者齋戒，一如掘五茄法。陰乾百日，亦是忌掩穢。亦可以此二物，各著一土釜中，燒之成灰。臨用時，各投一方寸匕。無此二物，多用蘇及香葉，南行根，皆可以煮石。此二藥唯令分等，令土釜足相容受而已，不必根十斤也。陰乾出百日，乃佳。過二百日不復中用。當用兩土釜，以蒲梨及毛和白土，白土當篩擇令細，苦酒和為泥，兩土釜內外數過上泥，令外厚一寸三分，內厚七分，坼又塞之，取令蜜細。切五茄、地榆根，方四五分許，如竹答厚薄也。令和調分等，乃蓋上土釜，密泥兩際會，陰乾九日，坼復泥之。畢以安著臂上，乃以薪火燒之，七日七夕，計當用三百束樵。樵皆令燥淨，無用故薪。七日限訖，寒之三日，乃發視之，灰正當作紫青色，藥成也。若故不作紫青色者，更火之七日，不以夜也。七日訖，復寒之三日，無不成者。皆當四面發火，以燒釜。初先微火，若七日未竟，而樵盡，增樵也。增七日已竟，而樵剩者盡樵也。樵束大圍半長五尺，計隱商為率。亦可於屋下發火。自非同志，勿令臨見，及知其靈藥之名。名其灰為紫灰也。名藥正白，檮萬杵，別器盛之。色赤者不可用。牝桂卒驗者，檮</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		目視之有細坼，隨復泥其坼，勿復坼也。燒之以薪火，晝夜七日，發視色皆青者，可也。未青者，復泥燒之七日，復寒之一日，發視未青，復燒如前，以色青為效也。各異器盛之。又取好名藥純白者，多少在意，檮之千杵，以雲母水淹之令泥，泥爾正三物，各異器藏之。欲用時，取流水中白石子，大如桃李者，打令中破甚細者，良。用之一斗石子，以著煮器中，水淹之，令上有三四寸水。取三藥各重一方寸匕，投中攪之，猛火煮之，以物數數刺，視石子水盡，復益，熟則刺之入也，狀如煮芋，可飽食取足，以當穀。有蔥盥豉及肉者，在意所加，益美耳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　張太玄將弟子二十餘人，於陸渾山中，食此三十餘年，皆肥丁。天下太平，乃出。無赤土釜者，赤緬赤瓶皆可用。皆先齋戒二十一日，於密處起火，唯煮時不復汙穢耳。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>又法</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　直取五茄地榆根，陰乾，上釜中灰之如上法。灰成，以三方寸匕，煮一斗石便熟，不須名藥雲母水也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>又煮石</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　常以七月七日，取地榆根，多少自在，陰乾百日，燒之為灰。復取生者，與灰合檮萬下，灰三分，檮生者末一分，合之。欲為石二斗，若三斗漬石，水出石三寸，所用藥粉水中攪之，然火煮之數沸，而爛如餌，可食取飽。亦可與蔥及盥豉煮如肉，所謂仙人石芋羹也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>真人服食餌石</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　取石大如鸚子，青白細澤如脂者，十枚，納銅器中，漬汁一斗，納地榆灰，大如鸚子者，炊一石米，頃成。檮木玉大如鵝子，復煮之。炊一石米，頃以箸刺之，熟如芋可食。地榆根葉並燒作灰，用之木玉者，桂也。或云筒母桂。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>入山服石絕糧</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　取三色石，大如雀卵圓兜者，三七二十一枚。欲服石時，先懷溫，清旦吞青石七枚，日中吞赤石七枚，日暮吞白石七枚。絕穀滿十日，作葵子湯，薑去滓，服汁半升，須臾石即下矣。掙洗石，後日復服。先作碎米粥，清飲之二日，可食。復洗故石服之，復絕食十五日，復作葵湯下之，如前復食粥清，可五日，復洗故石服之，可絕食百日。復作葵湯下之，又服粥清，可食十日，復服故石，可絕一年。一年之後，可至萬日。常洗故石服之，渴飲水，不食餘物。服石二年，日能行六百里，顏色轉好，與神明通。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>神仙舉形</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　取石粉置寒水中，少頃水熱如湯，可飲之。如飲玉粉。常服之可以輕舉，涉水導山，可以去矣。石粉所居者，氣獨上出。，天雨上乾，天燥上溫，太一副世仙。經日：石有玉白，或在山澤地氣，必有美泉之源。飲此泉水，皆通於神明。</span><span lang="EN-US" style="color: maroon"><br>
		</span><span style="font-family: 新細明體; color: maroon">　　<b>神仙服食石鍾乳</b></span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　石鍾乳，味甘，無毒，溫。一名孔公乳，主明目，下氣益精。故服食石鍾乳，檮下篩，服之，恣口酒送，無酒水送之。服百日，通神明。久服，除百病，堪寒不饑。服鍾乳，當得其乳頭，高二</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		寸，已下一寸，才觸便折，為好。其房曰：孔公孽，不如乳頭也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">　　<b>神仙服食餌赤石脂</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　赤石脂，味酸，無毒。白石脂，味甘，無毒，平。黑石脂，味鹹，無毒，平。黃石脂，味苦，無毒，平。青石脂，味酸，無毒，平。皆養性長年藥也。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>鍊五石脂</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　檮末納水中，研之令靡微淨沙狀，其泥石在下。取其上者。如此十五過，乾之。日服三合，絕穀不饑，身輕益氣，耐風寒。服之當精意齋戒，不能齋戒，不可輕服。此藥不化，害人。藥不化，煮大麻子，得其汁令熟五升則下矣。若無麻子服，煎肥羊脂一斤，飲之亦善。五石難得，當謹慎之。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　<b>神仙服食紫石英</b></span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　紫石英，味辛溫，無毒。服食紫石英，壽三百歲，含之不饑渴。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">神仙服餌丹石行藥法竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>