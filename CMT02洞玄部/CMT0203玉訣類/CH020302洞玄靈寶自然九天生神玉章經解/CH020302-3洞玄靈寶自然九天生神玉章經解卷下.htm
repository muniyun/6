<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon; font-weight: 700">
		<font size="5">洞玄靈寶自然九天生神玉章經解</font></span></p>
		<p style="line-height: 150%; margin-top: 0; margin-bottom: 0" align="left">
		<span style="font-size: 12.0pt; font-family: 新細明體; color: maroon">
		經名：洞玄靈寶自然九天生神玉章經解。南宋綿州道士王希巢撰。三卷。底本出處：《正統道藏》洞玄部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin: 0 0cm" align="center"><b>
		<span style="font-size: 16.0pt; line-height: 150%; font-family: 新細明體; color: maroon">
		洞玄靈寶自然九天生神玉章經解卷下</span></b></p>
		<p style="line-height: 150%; margin: 0 0cm" align="center">
		<span style="font-family: 新細明體; color: maroon"><font size="2">
		綿州沖虛觀道士王希巢隱賢解</font></span></p>
		<p style="line-height: 150%; margin: 0 0cm"><b>
		<span style="font-size: 14.0pt; line-height: 150%; font-family: 新細明體; color: maroon">
		鬱單無量天生神章第一</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　本章九天與《胎精中記》九天不同。自鬱單無量天至第七號波黎答&#24786;天、第八號梵摩迦夷天、第九梵寶天，以本章九天加上三天，為十二天帝，為受&#28801;之祖。正月生受洞元化應聲天之&#28801;，二月受波羅尼密不驕樂天之氣，三月受寂然兜術天之&#28801;，四月受梵監須延天之&#28801;，五月受上上禪善無量壽天之&#28801;，六月受鬱單無量天之&#28801;，七月受靈化梵輔天之&#28801;，八月受高虛清明天之&#28801;，九月受無想無結無愛天之熙&#28801;，十月受波黎答愁天之&#28801;，十一月受梵摩迦夷天之&#28801;，十二月受梵寶天之&#28801;。又參之以《神變經》九天，與上九天之號全不相類。若論人之受氣，必本於九天。如受生一月，受鬱單無量天之&#28801;，此為定說，若以十二月推之，想別有議論，今更不取。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">帝真胞命元元一黃演之氣</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太虛聚而有&#28801;，&#28801;聚則為精，&#28801;聚精結，包之於土，兆生之理啟矣。經云：男女媾精，包胎始榮。陰包於陽則為男，陽包於陰則為女。乘其宿命，然後生人，故云包命。元始九章，各有帝真命元四字。帝真乃黃庭元王，在命門之下，主生育之&#28801;，故本章云帝真始明精是也。以其宰制不形謂之帝，以其太一不耦謂之真，九天列正，皆後帝真之命，故九章必有帝真二字，則一定而不易。賦之於天，如金之在冶，如泥之在埏。成器之後，方則不可為圓，曲則不可為直，鳧之脛短，鶴之脛長，纖毫不可損益也。元者，&#28801;之始生之祖，其功深，其巧妙，萬物無不始之。大哉乾元，萬物資始，至哉坤元，萬物資生。當其元氣初包，狀如垂囊，附脾作種。脾為真土，物所憑生，中黃太一，為人己命，故云元一黃演之&#28801;。演者，如元綱流演之演，凡有生者，豈外此耶。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		混合空洞氣，飛爽浮幽寥。延康無期劫，眇眇離本條。苦魂沉九夜，乘晨希陽翹。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　男女媾精，包胎始榮。有形者生於無形，無形者空洞之&#28801;是也。天一生水，與土同包於己。己乃正陽，正陽自己懷壬。男左旋十月而生於寅，女右旋十月而生於申。申為三陰，寅為三陽。當其三陰三陽未分之時，包之於己，乃混合之時也。水土演而成用，故為黃演。寔太清真土也。氣之未包，散漫於無何有之鄉，人未受生，其魂爽浮游於幽寥之地。幽取其冥昧，寥取其遙遠。《老君勸身經》云：法輪動幽寥，勤行逕往陸。拾生之人，往往自延康之劫至于今日，經幾多時節，如無目之人，背冥山而南行，日近日疏，無復生源，所謂離本條也。未免隨逐苦魂，沉於九夜，不&#35241;光明，坐而侍旦，爭欲翹望太陽之神光。此六句言人．不得受生，沉迷轉徒，又無見聞覺知，須經百千劫之多，其形化其心與之，然蓋昧者不知也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		大有通玄戶，鬱單降神霄。黃雲凝靈府，陰陽&#28801;象交。胞元結長命，惡根應化消。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　大有在玉京之北，屬土。北乃水位，則知水土乃生成之本也。在人言之，為泥九，居上，屬陽包，在下，為玄戶，乃始生胞腸之通路也。按《紫文上經》乃玄門也。此乃誦經一過，包原宣通故也。鬱單之界，本月之上館。故《陽精經》云：回陽精於浮黎，探黃&#28801;於鬱單。今鬱單之&#28801;降自陰陽，陰陽之&#28801;本乎日月，晨霄即日月之域也。黃雲即黃&#28801;也。靈府乃胃管。乾坤交娠於亥，一陽始生於西北。壬為陽水，合丁之陰火，便見陰陽象之交也。方其壬之兆懷命門便是，故曰包元結長命也。既曰長命，自此有生，六漸安得惡根為之累邪。《大洞經》曰：胞囊玉清，胎結開明，七祖返胎，我命長生是也。此六句方始得生，必資於&#28801;胞，既結計勾成生之漸矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">桃康合精延，二帝秀玉標。灌溉胞命門，精練神不彫。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　桃康乃命門之神，字合精延，守人臍下。又云為大洞之尊神，迴風混合，共成帝一之尊。或云桃康即太一之神也。二帝指靈帝、尊帝。《隱書》云：靈帝無太一則玄虛不迴&#28801;，尊帝無太一則三一不居，故太一之神併五神以為用，合於二帝。秀玉標，言潔白也。《洞經》云：森瓊林之</span><span lang="EN-US" style="font-family:&quot;New MingLiu&quot;;color:maroon">·
		</span><span style="font-family: 新細明體; color: maroon">
		柯，於命門意同而學異也。包根初具，即生命門，故命門又謂之包根。此一身生生之理，從此發源，十二時中太一之神，運一生&#28801;，灌溉精煉，不令彫枯。《黃庭》云：溉養靈根不復枯，閉塞命門寶玉都是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		九天命靈章，生神神自超。元君遏死戶，司馬誦洞謠。一唱萬真和，九遍諸天朝。稽首恭劫年，慶此榮舊苗。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此八句古義，指為飛天神王讚也，但不知果否。緣經文不載，未可為定，若是飛天神王之讚，即當別作一章，如後載太極真人誦二首是也。既是飛天神王之讚，則音律不應如出一手，文理貫穿，疑非二章為一章也。識者當自得之。自精練不彫之後，即有生生之理，於是九天即下命靈章，將以混合百神，故云九決命靈章，生神神自超。神既生，即非胞胎所生之神，乃自然之章。我能修生，則與神冥合，不能修生，彼我各異。所謂神者，陰陽不測是也。豈隨人之生死耶。神自超者，則生死不能拘也。一身之中有三十九處生門，三十九處死戶，人既待生，恐死戶復開，故命元君遏之，不使死戶開，故&#28801;侵也。《黃庭》曰：須得正真乃顧眄，至忌死&#28801;諸穢賤是也。司命即長生司馬也。經云：九天誦之以生人。若人當生，必歌謠此章，使之結&#28801;生形也。司馬唱之，萬真和之，蓋天道貴生，聞洞謠者，必來和之。及其九遍，&#28801;足神備，諸天下臨，喜慶難言，稽首作禮，寔萬載之遇也。蓋其魂爽。自延康以來，歲月隔絕，不得受生，今既受生，如世間稻穀，本有生意，無緣入土，莖苗茁然，為農者見之，豈不喜耶。所以稽首恭劫年，慶此榮舊苗也。故默希子云：學道全真在此生，迷人待死更求生，今生不可無生理，縱得生時何處生。誦此詩者，可以為生神鼓吹也。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">上上禪善無量壽天生神章第二</span></b><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">帝真胎命元洞冥紫戶之&#28801;</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		無量結紫戶，&#28801;尊天中王。開度飛玄爽，凝化輪空洞。故根離昔愛，緣本思舊宗。幽夜淪遐劫，對盡大運通。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　陽清而成，陰濁以結。無量壽天之&#28801;，雖本於天，而二過響地，本乎陰也，故稱結紫戶。凡人兩眉間高一寸，卻入骨三分，右為紫戶。舊疏云：氣尊天中王，以無量壽天帝為天中之王也。然九天皆帝，於此獨稱為王，未為確論。又為&#28801;之尊，兩．字殊無義理，蓋一月為胞，二月為胎，胎者形兆胚也，猶未感成之器，一身之生理，自本自根，從玆肇焉。故謂之胎命元，雖九章皆有命字，與此命字不同。然腎與命門合而為一，腎於五藏，所以猶稱為耦者，蓋兼陰陽生死門戶也。命門又號氣海，言氣尊者指此也。其氣升結於紫戶而不知其氣之來，本於命門。此氣乃一身之王也。五藏六腑、百關百脈、金津玉液、日月光華，皆本乎腎，故《黃庭》云：主諸六腑九液源是也。《莊子》云：真人之息以踵。論者多以腳為踵，若息於踵乃可，所謂踵者命門也。其氣息於命門，如子在胎，不飲不食，綿綿長存，所謂胎息也。氣本生於腎，若息於它處，必無是理。氣之在腎，如國之有君，洞冥紫戶之熙在九天之中，譬氣之在腎，首之如天中王也。當其在空洞之中，輪轉化端，周行不殆，生者自生，化者自化。如有飛爽，欲求生也，雖是脫去故根，離往日之愛，故根則死&#28801;是也。人多以愛&#36525;著，生死循環無窮，若不先去愛著，則見境未忘，&#24750;入諸趣苗而為結者多矣。此誦之二過，胎結解根是也。既云離昔愛，又云緣本思舊宗，蓋人之生死，非止朝夕，今思曩日生死，皆從愛入，故不得其本則道也。今若從道受生，與本宗并而為一，存形窮生，立德明道，與日月參光，與天地為常。人皆盡死而我獨存，方為究竟之地。切緣昔愛，遂淪於幽夜之間，劫期屢易，不得託生，因受苦，一一償報。今對辨方盡，適當大運啟期之時，元始天尊開大有之民，使有心者得於考算之中，聞於法音，豈不幸歟。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		帝真始明精，號曰自元陽。嬰兒史伯華，結胎守黃房。斬根斷死戶，熙頤養嬰童。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　上一赤子，中一元皇，下一元王，此三一神也。元王，命門神也。名始明精，字元陽，一名嬰兒胎，一名伯史原。此三句皆神名字也。按《仙經內注篇》云：即下元官太一神也。《太素玉錄》云：太一者，胞胎之精，變化之主，故能結胎成形於黃庭之中。黃房即黃庭也。人之為人，難生而易死，既得受生，其氣微弱，陰邪常勝。《度人經》云：北都泉曲府中，有萬鬼&#32675;，但欲遏人算，斷絕人命門。蓋陰鬼常欲人死，在冥冥中以求祭杞，人才死後，魂遊太空之中，求祭祀者，寔尸鬼矣。其鬼乃肖人之形狀，語言，非魂也。所以鬼道貴終，若非主神，則不能斬其死根門戶也。既能斷絕之，必須頤泰成其生育，故云熙頤養嬰童。熙云和也。嬰兒下丹田，神也。《黃庭》云：逸域熙真養華榮是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		禪善導靈&#28801;，玄哺飛天芳。華景秀玉質，精煉自成容。務玄育尚生，羅列備明堂。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　既得其養，無物不長，養之字非以物為養，以氣養也。故上云養嬰童，下云禪善導靈氣，玄哺飛天芳，此養之物也。人既成胎，陽能生，陰能養，此第二章上上禪善天帝導以靈氣，哺以天芳，乃太和之氣也。故《黃庭》云：渴自有漿飢得飽，即此義也。華景乃日月之光華也。故《金明七真經》曰：若能究華景金光，玉秀流暉者，則與太冥同往於太無之中。詳此乃探日月法也。按《上清金闕靈書》服日華以散解死結，保凝泥丸，則知華景者，不止服之以養胎，又能解死戶之結也。九天至真以為服日月之法也。行之既久，則體生日澤，面而玉光，故云華景秀玉質，精煉自成容。務玄欲尚生。胎中有二神。一曰白氣君，名務玄子，字育尚生，次日玄歸子，字盛冒。此二神共守五藏之上，胎命方具，其神即生。明堂有二說，二月成胎，體未完備，安得羅列於明堂之間也。前輩多以九宮為明堂，且九宮處分，胎始結形，分目未具，非分之明堂也。今之明堂，乃肺之明堂也。有命門，然後心生，心主血，法丁之生丙。有心然後生肺，肺主氣，法辛之生庚。故心腎以分陰陽，相剋則生肺也。乃知洞冥紫戶之&#28801;，才成胎形，次即生肺，其神乃羅列於肺之明堂。蓋相剋者，方見相生之理，苟始生之序，倒行而逆施，則生化之妙或幾乎息矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		太虛感靈會，命我生神章。一唱動九玄，二誦天地通。混合自相和，九遍成人功。大聖慶元吉，散花禮太空。諸天並歡悅，一切稽首恭。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　太虛者，虛之極也。虛極則神自生。靈會者，五靈老君之諱也。經云：司命定算，五帝監生。當生之時，五老下臨，命以生神之章以降真氣，以集萬神，故曰太虛感靈會，命我生神章。一唱動九玄。則誦之一過，聲聞九天也。二誦天地通。則誦之二過，天地設恭也。混合自相和，九過成人功。蓋天地相通，則兩者交通成和而萬物生焉。萬物生則三才具，而人道立矣。故云成人功。九過者，氣尚神具，人乃生也。當生之時，諸天大聖慶其元吉。元者善之長，吉則無不利。乃仙道常自吉，鬼道常自凶也。今既為人，則鬼道不復遏其生門，斷其命門，其慶吉之心不足形容，又散花禮拜，不知手之舞之，足之蹈之也。諸天高真普皆歡悅，稽首禮拜重生道也。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">梵監須延天生神章第三</span><span lang="EN-US" style="font-family:&quot;New MingLiu&quot;;color:maroon"><br>
		</span></b><span style="font-family: 新細明體; color: maroon">帝真魂命元長靈明仙之&#28801;</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		須延總三靈，玄元始&#28801;分。落落大梵布，華景翠玉尊。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　魂成於天，魂成則一身之根具矣。天以三景為根，人以三魂為根。《度人經》云：開明三景是為天根。五文開廓，普殖神靈。所謂普殖神靈則萬化因玆而生，廣大悉備，可知也。人之魂氣既聚，則五物百神莫不咸集，終云三部八景，其理可見。言天者必以身為本，言人者必以天為全。《莊子》云：天地與我並生，萬物與我為一。蓋天人未嘗相離也。梵監須延天&#28801;乃天之始&#28801;也。始&#28801;乃大梵之祖，元綱流演，無所不關，玄元始三&#28801;從此而分，九天因而生焉。故云須延總三靈，玄元始&#28801;分。三靈者，《黃庭養神經》云：心中之神，其名有三。一靈朱君，二靈明君，三靈黃君。三靈既集，則一身之根具矣。如大梵之&#28801;彌覆無窮，諸天區別，各生景域，必以玉京山為三天都會之境，以元始為萬天之尊。故云落落大範布，華京翠玉尊。落落乃廣大之貌，華京則玉京也。玉尊則玉帝為最尊也。於身論之，不為泥丸中有玉帝之官，寔天寶君也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">明梵飛玄景，開度長夜魂。遊爽赴期歸，&#28801;&#28801;返故根。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　謹按上四句，言梵&#28801;生立天地，人若受生，必本於梵&#28801;，中有受生之神，名曰明梵。《救苦總&#21610;》有六&#28801;咸通，明梵演招，指此。玄景，即所乘之龍也。謹按《空常變化經》云：蕭蕭玄景上微&#39095;翼之太陽。又按《金明七真經》：修真之士，當存元始於玉皇，空玄與大光，登玄景問九皇。又按《南極元君存五星訣》云：常存五星，至十五年，五老各以所召之物迎子。獨北極老人玄上仙皇，迎以玄景之龍。故第八章云：玄景曜雲衢，跡超神方外。又《道寶經》云：玄景綠轝斑之輿，皆天真所乘之物，則知人之初生，明梵之神駕以龍輿於太空之中，開度長夜之魂，使遊爽赴於生所。人之死後，魂爽蕩於太空，如人出遊，離別鄉土，久不過家，仗此生神，一一返本。一月成胞，二月成胎，三月成魂。三魂既立，則深根固蒂，&#28801;&#28801;返本，可以成身矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		太帝號陽堂，字曰八靈君。九開祿迴道，胎&#28801;生上元。．陵梵度命籍，太一輔精延。泥丸敷帝席，三部八景分。魂生攝遊&#28801;，九轉自成仙。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　自魂具而&#28801;&#28801;返根，可以格身中七神也。太帝乃精魂也。名陽堂王，字八靈。七神則玄父、玄母、帝皇、九帝、太帝、天帝、紀帝，共七神也。九開乃天帝魂，名錄回道，字紀名川。蜀經本作九關，名錄回道。獨《生神經》為迴祿道，不知回祿道為是邪，錄回道為是邪。獨九開二字，乃以《裴君行事訣》執之，云&#32675;真集于太微之觀，上開九天之門，注云朝太素，祝云天關九開之門。若以關為開字，猶且庶幾回祿道，不應字倒而錄字作祿字也。更&#31458;識者正之。&#20917;在臨安時，有《生神經注》回祿道作火神名，猶更謬甚，則知注經云誤不同注本章之誤矣。學者當盡心焉。胎&#28801;生上元。謹按《太素玉錄》云：魂魄生於胎形，三月為魂，其&#28801;本自胎而生。又太和皇成老子，主胎元之&#28801;，出於紫微，正在崑崙之中，太一所居之處，崑崙即上元宮也。言其魂受生自胎&#28801;為始，位在上元之宮。陵梵乃太一帝君之名，又名神丈人，守人兩眉間，此紫戶內宮。故《黃素四十四方經》祝日：陵梵履昌，九靈丈人，太一務猶，五神黃寧是也。陵字它多作凌字。司人年命，故《太丹隱書》云：制命丈人，主生年之本命，攝壽夭之簡札，故司命之神主典年算長短之期。輔精延則輔助命門之神精，延乃桃康之字也。泥九上丹田，天帝所居處，故云泥九敷帝席。泥丸有九官，皆帝君出入宴息之所，帝席既敷，則三部八景自然分列。《太丹隱書》云：人受生於天，魂結成於元靈，轉輪九&#28801;，挺命太一天皇之功，九變為靈，功成人體，體與神並。當其&#28801;隨魂生，日行子母氣隨胎化神，與形同則仙道，豈外玆耶。有為者亦若是九轉自成仙，人息不為也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		琅琅九天音，玉章生萬神。三遍列正位，氣參八辰門。玄關遏死戶，靈鎮津液源。應會感靈數，明道潛回輪。慶此嬰兒蛻，稽首讚洞文。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　琅琅，取其音之震激而清也。神能住&#28801;，&#28801;能留神，生神玉章，&#28801;之所結，&#28801;結則成神，萬神於是生焉。位乎上者清&#28801;也，位乎下者濁&#28801;也，位乎兩間中和也。三過神禮，魂門練仙，此三遍列正位也。氣參八辰門。蓋天之八路能致禍福，有知其道者，則鬼神不測，乘龍駕空，神遊無極。《權道圖》云：開門通天之絳官，休門通天之明堂，生門通天之玉堂。此三門出之遇福，在三天之上也。又有死門與死&#28801;相通，杜門入於死戶，傷門、驚門乃二&#28801;交分之路，京門在陽&#28801;終絕絕地。此八辰之門有吉有凶，凶則死戶也。紫虛道君，《洞房上經》云：上紫門，望八辰，引丹官，具明神。玄關，下丹田也。《真誥》云：守閉元關，內存九真，三&#28801;運液，灌溉丹田。命門，臍下三寸，即生門也。生門若啟，死戶即閉，故云玄關遏死戶，靈鎮津液源。靈則神也。神能安鎮於下田，津液流通，無復飢渴。《黃庭》曰：上合三焦下玉漿，玄液雲行去臭香，治蕩髮齒練五方，取津玄膺入明堂是也。適當此時，神應氣備，乃飛天神人開化之際，明道大行，幽魂聞之以開度，不復輪回，則&#28801;結為精，精感為神，神化為嬰兒，嬰兒乃下丹田之真一也。既得嬰兒之蛻質，如大洞之法，可以飛行三界也。故云應會感靈數，明道潛回輪，慶此嬰兄蛻，稽首讚洞文也。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">寂然兜術天生神章第四</span></b><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">帝真魄命元碭尸冥演由之&#28801;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　人生始化曰魄，魂在則魄隨之，魂既相離，魄乃無依，故曰尸矣。魂&#28801;主升，魄體主降。故沖虛真人云：屬重濁而聚。重濁者乃魄之類也。聚則如物之固，乃云碭尸也。人經三月乃生魂也，魂具則魄亦生，無非以&#28801;相生，不約而會，故云冥也。冥云合也。&#28801;自何來，即第一章元一黃演之&#28801;，故《莊子》云：通天下一氣也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">寂然無色宗，兜術抗大羅。靈化四景分，萬條翠朱霞。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　始&#28801;生鬱單天、禪義天、須延天、元&#28801;生兜衍天、不驕樂天、化應聲天。惟寂然兜術天在大羅天之下，無色界四天之上，故云寂然無色宗，兜術抗大羅。抗字本音航，蓋取能載也。兜術天在大羅之下，所以如舟之載物也。若稱抗字則是與大羅相抗扞，其理不通，又且害義。其元&#28801;化生兜術天之後，又化生無色界四天，所謂靈化四景分。《滅魔經》云：太陽協朝晨，靈化四蓋庭。四景，又云車輿也。昔太上道君乘四景之輿是也。萬條翠朱霞。言化生無色界，其天各有日月雲霞，天中之人常採啜日精月華，兼服朱霞也。如《赤書玉訣》云服霞祝曰：中有素黃，元始之家，參駕白龍，七&#28801;峨峨，徘徊玉門，散精朱霞。南嶽夫人云：霞者，日之精。餐霞之法甚祕，致霞之道不見，此謂體生玉光霞映上清之法也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">遊魂不顧反，一逝洞&#32675;魔。神公攝遊&#28801;，飄飄練素華。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　魄成於地乃陰也，喜於死。大洞之法有制魄之方，不令散亂，人夢中與人爭戰者，乃尸鬼也。尸鬼即魄也。人若死其魄，長往而不返，逐於六洞&#32675;魔，所謂喜於得朋也。然兜術天帝主開度世間生人，既得為人，四月成魄，遊魄不返，必仗神公以攝之。神公乃玉清天上相也。當時制伏北酆，曾命玉清上相為討伐之帥，自上相之任以其出帥，故號神公也。若以身言之，即肺號神功也。魄以肺為家，而又主&#28801;，其色白，遊魄若返則必練其&#28801;，使生華也。故《黃庭》云：急存白元和六&#28801;，神仙久視無&#28798;害是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		榮秀樁劫期，乘運應靈圖。空洞生神章，瓊音逸九霞。一唱萬真會，騫爽合成家。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天道貴生，生即&#28801;為之本，&#28801;之在一身，身乃長生，故神仙云：神御&#28801;，&#28801;留形，不須雜衛自長生。身既長生，即同大樁之年，榮秀而不枯，乘此運會，可以名入玄同。許穆呈雲林夫人書云：幸遭玄運，靈啟其會。故云榮秀樁劫期，乘運應靈圖。若非生神之章，其道未易得也。故云空洞生神章，瓊音逸九霞，一唱萬真會，騫爽合成家。瓊音，言生神如瓊玉之音也。《三洞真傳》云：真人挹五方元晨之暉，食九霞之精。陽數九，故曰九霞。如《金真經》曰：升於九霞，翱翔上清，一唱之間，萬真俱會，不期然而然也。騫爽合成家。爽乃魂也。魄以返魂為家。魂魄既合，則無騫違之理。此乃一合而生成也。陰無陽不生，陽無陰不成，陰陽之道大矣哉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		九轉景靈備，鬱鬱曜玉葩。兜術開大有，一慶享祚多。上聖回帝駕，嬰兄欻</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">以歌。不勝良辰會，一切稽首和。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　《太真經》云：混沌無形，一日九變，至于九變，方有作用。《生神經》乃&#28801;之祖，若人受生，九&#28801;圓備方可成人。若一&#28801;不備，又致夭闕。每章必有九遍成人功，九過諸天朝，九轉自成仙。乃至此章。又云：九轉景靈備。人既有魄，必侯九月&#28801;滿神備，方始生育。靈乃神也。《紫書金根經》云：送回風之混合，凝九轉於玄精。既經九轉，肺&#28801;乃足。鬱鬱，言盛貌也。曜取其光，玉葩乃肺也。兜術天帝乃肺魄之主，喜於開度，大有已解於上，人若能生諸天，下臨為上聖者，乘駕而集，乃命神嬰之童歌無量之章，則生人立得返形三鍊之室。其諸天人聞之，不勝喜悅，幸值良辰，一時稽首。良辰指言聲尚神具九天稱慶之時也。故云兜術開大有，一慶享祚多，上聖回帝駕，嬰兄欻以歌，不勝良辰會，一切稽首和。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">波羅尼密不驕樂天生神章第五</span></b><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">帝真藏腑命元五仙中靈之&#28801;</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		翻翻五帝駕，飄飄玄上門。遊步黃華野，回靈驕樂端。採集飛空景，舊爽多不存。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天一在藏，所以成始，天五在腑，所以成終。金木水火之&#28801;，非土不成，心肝肺腎之元，非脾不養。九天之&#28801;，初降為胞，名元一黃演之&#28801;，至於五月，五藏乃分，又名中靈之&#28801;，則知成始成終者，其惟土歟。故云翻翻五帝駕。五帝已解於上。經云：五過五帝朝真，藏腑清涼。翻翻，乃飛揚之貌。飄飄而來自玄上之門，古疏以宮上之門為玄都之門。黃野，以身準之，乃脾也。脾之相生，&#28801;降於心，脾&#28801;若足，乃生於肺，故云遊步黃華野，回靈驕樂端。《黃庭經》曰：靈臺鬱藹望黃野，三寸翼室有上下，正指心與脾也。於是採集飛空之魂，使其成人，歲月寖遠，魂爽灰滅。《品戒經》云：死形成灰塵，飛化而成爽。故云採集飛空景，舊爽多不存。噫。生死懸絕，一至於此。前輩有云：一失人身，萬劫不復，世有輕生者，聞此豈不痛哉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		太微回黃旗，無英命靈旛。攝召長夜府，開度受生魂。公子輔黃寧，總錄具</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">形神。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　《三元誥篇經》云：太極官中有九名，三日太微。人受生皆由太微，降神布&#28801;，立體成形，先稟陰陽精&#28801;，次結魂魄，列三部，正三官，神來入體，即便生育。今人始胎而墜者，乃太微之&#28801;不接也。形成而落者，三宮之神不居也。生而自殞者，宿命之神不注也。《三一經》云：太微中有二十四&#28801;，混黃雜聚，結無變有。&#28801;中有二十四真人，皆三一帝皇之臣也。旗旛符檄，乃號令之先也。人既生身，魂神未具，必以旗旛召之。太微中有小童，名景精，常在帝前，惟命所命，令執黃旗以集飛爽。黃者中色，故曰回黃旗。無英乃魂神也，名元素君，一名神公子，守肝之後戶。魂神整具，必由太微之命，以靈旛召之。靈者神也，又死精血不滯，故云公子輔黃寧，總錄具形神。公子指無英也。黃寧乃精血三真，名三生君，字黃寧，守人鼻穴之下。故《度人經》曰：無英公子，白元尊神。又云中理五&#28801;，混合百神。然則總錄形神者，孰過於中靈之&#28801;耶。故《衛靈&#21610;》曰：黃中治&#28801;，總統元真是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		玉章洞幽靈，五轉天地分。&#28801;鍊元藏腑，紫戶自生仙。數周眾真會，啟陽應感繁。玉女灌五香，聖母慶萬年。三界並歡樂，稽首禮天尊。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　五五為土，得天地之合數，故生成之理始終咸賴焉。生神之章，感動幽靈，誦之五過，天地乃分。未分已前，混而為一，乃象帝之先，易之太極也。既分之後，陰陽為之合并，氣息為之知覺，大洞之法，貴於混合之道，非庸庸者可知，必自貴&#28801;固根，始人能鍊&#28801;於元藏之中，則紫戶可以成仙。紫戶乃六合之腑也。此章無九過、九遍之語，乃云數周眾真會。數不至於九，則不能造化。雖然五藏乃分，六腑未備，其數未全也。眾真普會，必待數以致之。啟陽，乃出胎之時也。從此應感，不勝其繁，故天神地衹，一時齊到，宜乎玉女以五香灌濯，聖母以萬年相慶。五香，青木香、白檀香、茅香、況香、薰陸香。聖母，乃衛房之聖母也。至於三界並歡樂，稽首禮天尊。生成之德，孰敢尸之，必當歸之天尊也。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">洞玄化應聲天生神章第六</span></b><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">帝真靈府命元高真沖融之&#28801;</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		應聲無色界，霄映冠十方。回化輪無影，冥期趣道場。靈駕不待轡，朗然生神章。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　九天在三清之下，三界之上，此云應聲無色界，乃指化應聲天，乃無色界化主也。自三清分九天，九天分三十六天，無色界四天，乃二十八天之數也。若以化應聲天為無色界之天，定非也。此章言詞衍與向上言詞不同，解之者多略。葛仙公云：玉京山冠於八方，此云冠十方，乃霄映之光也。霄映如洞朗之說。回化輪無影，冥期趣道場，言此天之人，與造化相友，與大道冥合。靈駕不待轡，此《莊子》御六氣之辯，以遊無窮者也。既與道化相合，又何待轡乎。朗然生神章，則俯仰之間，自然與生神章契合也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		空洞諒無崖，玄爽亦為強。練胎反本初，長乖飛玄梁。蘄畜喪天真，散思候履常。斬伐胞樹滯，心遊超上京。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　空洞已見上。&#28801;自胞胎，魂魄五藏，已經五轉，至此魂爽已自強壯，當練其&#28801;，回元返本，如回風混合之道，共成帝一一尊也。長乖飛玄梁。古注謂之橋梁。又謂之玄都山，出於臆度，誤學者多矣。《步虛經》云：紛藹茂玄梁。既為橋梁，何故中間箸茂字、飛字，又云長乖字也。若從舊注，義理不通。乖字如《金真經》云：上道清和，玄中之玄，子勤尋之，勿乖我功，勿乖我盟之義是也。返復詳味，玄梁二字，乃上天之禽也。太真丈人退齋，上清三素元君起立，西向誦慶真羽章中間載：翻融振九霄，悲嗚喚玄梁。經中既有飛字，乃知其為禽無疑矣。今經旨謂練胎&#28801;可以飛騰，恨其不能如玄梁之禽也。人能勿使畜養喪其天真，思慮營營，雜其正念，但能履其常道，則可以斬伐胞滯之根，終期遊於玉京也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">願會既玄玄，悟我理兼忘。介福九天端，交禮地辰良。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　願者乃上文練胎反本初，心遊超上京。若會玄玄之道，方契其願。理我兼忘，有我則執，有理則障，無我無理，方合玄玄之道。《登真隱訣》載恭伯榮詩云：玄玄即排起。玄玄乃又玄也。既入玄玄，與道同體，福不約而至而良矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">混化歸元一，高結元始王。稽首儔靈運，長謝囂塵張。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　今之受生，本自一&#28801;，分而為三元，三三相因，結成九魂，中有九神主之，曰九明大神。第一神諱混化，戴通天大冠，青袍朱履，手執揮魔寶劍，常乘青光九&#28801;，主人元陽，人能知此，本同元始之一&#28801;，則自己三清也。高結者，豈同下格小仙耶。故《玄鏡經》曰：元一者，萬道之長，匹靈運而轉輪，與天地而為一。其於雲塵，安足累哉。此莊子所以糠枇堯舜，逍遙於塵垢之外。故右英夫人云：八塗會元宗，乘運觀囂塵是矣。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">靈化梵輔天生神章第七</span><span lang="EN-US" style="font-family:&quot;New MingLiu&quot;;color:maroon"><br>
		</span></b><span style="font-family: 新細明體; color: maroon">帝真元府命元高仙洞岌之&#28801;</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		玄會統無崖，混&#28801;歸梵輔。務猶運靈化，&#28508;推無寒暑。乘數搆貞條，振袂拂輕羽。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天以北為玄，人以心為玄，出入無時，莫知其向，可謂統無涯矣。《太丹隱書》載紫微夫人歌云：玄會自相要，流浪自玄冥。上清真人云：六覺既玄會，八難於是冥。詞意與此同。一身之根，心為之主，&#28801;為之用，心之所向，&#28801;即隨之。孟子謂：志者，&#28801;之帥也。志者，心之所向之地也。心既抱一，&#28801;即歸元，則見聞覺知，香味動觸，塊然外物矣。故云：玄會統無崖，混&#28801;歸梵輔。今指心與氣兩不相交，心自統無崖之境，&#28801;自歸梵輔之天，安得成造化之功乎。蓋其中必有至神，為之主宰，下云務猶運靈化。務猶乃太一之尊神，號務猶收，字歸會昌，守人泥丸後戶。生成之本，運用造化，莫非太一之功也。雖寒暑迭遷而妙用無間，正當七過星宿朗明，孔竅開聰，乘其七數，使人孔竅開聰，見聞覺知從此而具，所謂乘數構貞條爾。若人者，為而不恃，功成不居，如振衣袂，拂其輕羽，翩翩然道於無何有之鄉，故《莊子》云：至人不留行焉，信矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		瓊房有妙韻，汎登高神所。圓輸無停映，真仙森列序。上上霄衢邈，洞元深萬巨。秀葉翳翠霞，停蔭清泠渚。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　瓊房在九天之上。《洞真經》云：是高上玉帝藏金玄羽章萬神隱韻之所。又太虛元君云：上寢瓊房，流行玉清。妙韻乃自然之音。如黃帝洞庭之樂，不&#31458;人為，自然成韻。故云妙韻。太極真人序《步虛經》云：山上七寶華林，靈風震之，自成宮商，歎味至音，不能名矣。皆此類也。瓊房乃高神遊覽之所，然登汎之者，如水之汎有不絕之像，中有日月之輪，光彩相映，不曾停住，真仙列序，森然如林，仰望高虛。清明天居其上，下瞰洞元。化應聲天在其下，中有秀葉翳，空如翠霞之色，蔭垂於清泠之淵。《洞神經》六府，以肝為清泠府。太上真人《八素陽歌》第六篇，有我超騰羽蓋，徘徊清泠渚，正指此也。已上並記瓊房中事跡。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">遨翫怡五神，繁想嘯明侶。五難緣理去，沖心自怡處。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　瓊房之居，非止為遨翫之所，太上將以怡悅五神。蓋神者好和而惡奸，故《藏》中有頤神論，專以和為養，則知修生者可不怡神乎。上清《真誥》，謂兩手兩足合心為五神，心想常青，兩手常赤，兩足琤捸A則去仙近矣。又以兩目、兩手、肺部合為五神，左目童子飛靈，右目童子晨嬰，左手童子接生，右手童子方盈，肺部童子素明，此五神名也。既怡五神，可以去繁想矣。《莊子》云：道不欲雜，雜則撓，又&#20917;其繁乎。繁想若生，以嘯而忘之，可以輩明侶矣。蓋嘯者，長聲也。古者修養之士以之導&#28801;，故《智惠經》云：靈&#26073;吸風散，繁想應時消。若繁想既消，則此五難蓋可以理去也。五難，則貧窮施惠難，豪富學道難，令命不死難，得見洞經難，生值後聖難。五難皆係繁想，苟無繁想，則心自怡矣。《西昇經》云：除垢止念，淨心守一。學道之士，非有別難，治心為難。故尹真人臨別太上，再乞一言，以為修行之要。太上以除垢止念，淨心守一以告之。則淨心者，修行之先務也。心不先治，以求大道，譬如養雞而與狸為活也。此章乃七過之功，孔竅開聰，言及於此，何耶。蓋聰明之根本自於心，若繁想存心，則聰明有時而昧。所以首言玄會統無涯，後云&#20914;心自怡處，藥可見矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		爽魂隨本根，亹亹空中佇。七誦重關開，豁滯非神武。運通由中發，高唱稽首舉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　人之有神，如屋之有人，屋未備，所以魂亹亹向空中佇。亹亹者，言其勢已迫於屋，而未能入也。本根者，言無英以肝為根，白元以肺為根是也。當其七過之時，孔竅具開，滯&#30861;之跡豁然而解，亦猶神武之施，不戰而勝也。生神之道，其為物也不二，則其生物也不測。神機&#28801;立，有不期然而然者，蓋其中有主宰存焉。中無主而不立，外無主而不行，故曰運通由中發，高唱稽首舉。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">高虛清明天生神章第八</span></b><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">帝真華府命元真靈化凝之&#28801;</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		清明重霄上，合期慶雲際。玉章散沖心，孤景要靈會。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天有九霄，自玄洲赤成府日初霄，次日風霄，次凝寒之處號日重霄。今高虛清明，又在重霄之上。《玉晨景靈經》云：何由得披重霄之門，觀天地之始終乎。又《空洞靈章經》云：龍變重霄上，梵度行劫輪。乃知龍變為種民，天地清明，與龍變天相接故也。《登真隱訣》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		辛玄子贈楊君詩云：神隨空無有，&#28801;與慶雲消。玉章指生神章也。可以散適&#20914;心，故云玉章散&#20914;心，孤景要靈會。又如《鳳臺曲素上經》云：玉漿散沖心，明姝唱靈歌之意也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">煥落景霞布，神衿靡不邁。玉條流逸響，從容虛妙話。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　已上並不載事相，皆紀天中景物，遊宴之詞也。《楊真人內傳》載紫清真妃自云：仰掇日根，入宴七闕，躡三辰而俱升，散景霞以飛軒。神衿靡不邁，如大洞歌辭，有玄歌散神襟，玉條流逸響。如辛玄子云：仰首翫鳴條，林空有逸歡之語也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		靈音振空洞，九玄離幽裔。感爽無凝滯，去留如解帶。明識生神章，高遊無終敗。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　已上紀生神章，其妙用有不可知者，若見則九玄即得離幽夜，又飛爽感激，去留自在，不復凝滯，如解衣帶。若人有識生神之用者，即遨遊三界之上，無復陽九百六之&#28798;，故日無終敗也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		玄景曜雲衢，跡超神方外。應感無方圓，聊以運四大。研心稽首誦，眾聖共稱快。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此章自高遊無終敗，方見超出三界之語也。玄景已見前解。跡超神方之外，莊子遊乎五湖四海之外是也。不為物先，不為事始，迫而後應，感而後動，如醉者之墜車，乘而不知也，墜而不知也。故云應感無方圓，聊以運四大，研心稽首誦，眾聖共稱快。此四句言生神章也。禮義之悅我心，如&#33965;豢之悅我口，又&#20917;生神章妙用乎，宜乎共稱快也。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">無想無結無愛天生神章第九</span></b><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">帝真嶽府命元自然玄照之&#28801;</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		無結固無情，玄玄虛中澄。輸化無方序，數來亦叵乘。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　物不足則多愛，愛深則結人，至貧則無情，情疏則怨。惟至人者，不可得而親，不可得而貴，不可得而疏，不可得而賤，是無結固無情也。此天之人，身與道合，已入重玄之境，形充空虛，靜而不變，澄之自清，與物化一，不化者也。如輪之轉，周迴無端，是為道樞。至於九遍，根原本始，一時生神，生神則可以超數，至於十遍通&#28801;，制御萬靈，則飛行上清，坐觀劫數，不可稱計，故云叵也。叵乃不可。《西昇》云：上世始以來，所更如沙塵，動則有劫載，自惟甚苦辛。惟無方序者，始能免此。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		誰云無色平，峨峨多丘陵。冥心縱一往，高期清神徵。良遇非年歲，劫數安</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">可稱。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　得道之人優游無方，或翱翔三景，或出入江海，或飛行五嶽，此天之人，稱為無想，無結無愛者，言其去住適然也。天次大羅三天之下，與無色界天殊遠。誰云者，或相傳云無色界天，曾往彼間，其中最多丘陵。峨峨者，丘陵之貌也。冥心則專，一往可清神。適真也，此時不往，又恐劫運更改，惜此良遇也。昔王方平與麻姑相約，麻姑答日：近不奉見，忽以五千餘年，尊卑有&#21465;，贍敬無階，思念欲信，未即便去。人之良遇，有如此之遠，可不信耶。冥心縱一往，如右英夫人示許長史云：從心空洞津，總轡策朱軒之語也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		浮爽緣故條，反胎自有琚C靈感動太虛，飛步霄上冰。津趣鼓萬流，&#28508;凝真神登。無愛故無憂，高觀稽首升。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		經自初章胞元結長命，至于二章斬根斷死戶，三章魂生攝遊&#28801;，四章神公攝遊&#28801;，五章&#28801;煉元藏腑，六章斬伐胞樹滯，五藏六腑既具，至于七章方無作成之語。然人之初生，如創業垂統，必有艱難之狀。七章之後，麤爾守成。故九章止云：浮爽緣故條，反胎自有琚C然止候其月數之備，至於成人，既獲此身，則與九天之&#28801;莫不齊一，其身中之靈神，本太微中三一之神也。洞合太虛，可以飛步於霄上也。飛步乃空行也。靈神云：飛步旋玄都。霄上者，天中之官闕。雲林夫人云：玄波振滄濤，洪津鼓萬流，駕景眄六虛，思與佳人遊是也。若登霄上者，必須&#28508;心凝神，與天地參光，與萬物為常，而&#28508;心凝神者，必自無愛無憂焉。南極夫人云：人從愛生憂，從愛生畏，無愛則無憂，無憂則無畏。昔有人夜誦經甚悲，有懷歸之哀。太上真人化作凡夫，往謂曰：子常彈琴否。答曰：然。真人曰：弦緩如何。答曰：不鳴而不悲。又問：弦急如何。曰：聲絕而傷。又問曰：緩急適中如何。答曰：眾音和矣。真人曰：學道亦然，心若調適，道可得矣。乃知有愛，有憂者，道之大病也。故云無愛故無憂，高觀稽首昇。學者所當盡心焉。</span></p>
		<p style="line-height: 150%; margin-top: 0; margin-bottom: 0"><b>
		<span style="font-family: 新細明體; color: maroon">太極真人頌二首</span></b></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		大道雖無心，可以有情求。佇駕空洞中，迴眄翳滄流。淨明三界外，蕭蕭玉京遊。自無玄挺運，誰能悟冥趣。落落天漢澄，俯仰即虛柔。七玄散幽夜，反胎順沉浮。冥期苟&#28508;凝，陽九無娛憂。睹此去來會，時復為淹留。外身而身存，真仙會良儔。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		亹亹玄中趣，湛湛清漢波。代謝若旋環，樁木不改柯。靜心念至真，隨運順離羅。感應理常通，神適逮自祖。淡遊初無際，繁想洞九遐。飛根散玄葉，理返非有它。常能誦玉章，玄音徹霄霞。甲申洪&#28798;至，控翮王母家。永享無終紀，豈知年劫多。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;New MingLiu&quot;;color:maroon">
		&nbsp;</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:&quot;New MingLiu&quot;;color:maroon">
		&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">洞玄靈寶自然九天生神玉章經解卷下竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>