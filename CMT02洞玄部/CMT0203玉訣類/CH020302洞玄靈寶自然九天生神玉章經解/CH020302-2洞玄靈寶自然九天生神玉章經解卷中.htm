<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon; font-weight: 700">
		<font size="5">洞玄靈寶自然九天生神玉章經解</font></span></p>
		<p style="line-height: 150%; margin-top: 0; margin-bottom: 0" align="left">
		<span style="font-size: 12.0pt; font-family: 新細明體; color: maroon">
		經名：洞玄靈寶自然九天生神玉章經解。南宋綿州道士王希巢撰。三卷。底本出處：《正統道藏》洞玄部玉訣類。</span></td>
      </tr>
      <tr>
        <td width="95%" align="left" height="100%">
		<p style="margin:0cm;margin-bottom:.0001pt;line-height:150%" align="center">
		<b><span style="line-height: 150%; font-family: 新細明體; color: maroon">
		<font size="4">洞玄靈寶自然九天生神玉章經解卷中</font></span></b></p>
		<p style="margin:0cm;margin-bottom:.0001pt;line-height:150%" align="center">
		<span style="font-family: 新細明體; color: maroon">綿州沖虛觀道士王希巢隱賢解</span></p>
		<p style="margin:0cm;margin-bottom:.0001pt;line-height:150%">　</p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　元始天尊時靜處閑居，偃息雲宮黃房之內，七寶帷中，熙夷養素，空碧鍊真，耽咀洞惠，俯研生神，理微太混，嘯朗九天。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　此經無序分，爰自三寶啟&#28801;，天地始立，人民品物，並受生成。至於人之受生，猶為至貴，方云九天生神章，乃三洞飛玄之&#28801;結成靈文，天寶誦之，以開天地之光。則知天地既立，待是而後明，非由演說，故無序分。若無序分，則一經之旨無自而入，當以此為序分。夫學士上道及得尸解之士，若無此文，如寄&#28801;而行，以至紀誦經之九過，既得此文，必須長齋執戒，諸塵漏盡，夷心默念，方行此法，既得此法，必至九過，方可三界舉名，五帝友別，稱為真人，既稱真人，未能大備，乃至萬遍道備，白日登晨，始見體用也，乃正宗分。今經旨至此，元始天尊授與飛天大聖無極神王。既付之後，法事既畢，諸天復位，天尊重告飛天神王，此九天之章，乃三洞飛玄之&#28801;云云者。此係流通分。中間言詞雖多，於正宗分，反復詳味其功用已盡，見於正宗分中。所以丁寧告戒者，止謂元始禁書，不敢輕傳。於是飛天神王再三懇請，元始天尊亦再三告戒，言詞所以多也。至於九章，雖係一經之旨，載之於後，正如《度人經</span><span lang="EN-US" style="color:maroon">·
		</span><span style="font-family: 新細明體; color: maroon">
		大梵隱文》，乃道君所撰，附於《度人經》中序之後，非有別義也，學者當自得之。夫聖人濟物之心，非不欲焦毛髮、濡手足，急於度人。然不將不迎，應而不藏，元始天尊所以靜處閑居，必待其叩而發焉。一而不變，靜之至也，居藥珠而作七言，閑之至也。靈宮黃房，乃偃息之所，《靈書經》曰：東海青帝君清齋於丹闕黃房三年。《諸天內音經》云：黃房之室，主開日月飛天真人之功。七寶幃中，義有二焉。法身七寶，以天地五行生成此身，不可闕焉。在修行之士言之，精也，涕也，唾也，津也，血也，汗也，淚也，此七寶也。熙夷養素，淵乎其居也。空碧練真，凝乎其清也。耽咀洞惠，味道之全也。俯研生神，抱神以靜也。理微太混，嘯朗九天。後章載理微太書，嘯詠琳琅，大意一同，其字少異。天尊既以熙夷養素，空碧練真，耽咀洞惠，俯研生神。則知此道之玄妙，理微而無形，無形則無以寄跡，所以嘯朗於九天之上，聊以自適焉。是道也，誰足以識之。嘯之，發激於喉而成聲，後世長嘯，本乎此也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		是時飛天大聖無極神王，玉輔上宰，四協侍晨，清齋建節，侍在側焉。憑瓊顏而妙感，仰靈眸而開矜，竊神章而踊躍，餐天音而蒙生，敢乘機而悟會，冒靈眄以披心。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　是時者，當時也。元始天尊所臨之處，自然萬靈參軒，千真拱侍。今經中猶指神足，與玉輔上宰、四協侍晨，乃近臣也。神王即《河圖經》所載，天之十方有飛天神王，眾神之主，飛行三界，統領眾神，几有三焉。有結氣而生，不由胎誕者。次有報生，宿有善功於鬼神之中，今受其報，為神王之位者。又有業感，乘其積劫因綠所感而生者。金闕有四天帝，謂之輔臣者，父也。尊之如父，制斷宣揚，即謂之宰。四協，如世之前疑後丞，左輔右弼。協者，和也。侍晨，則如本朝宣政間，興隆道學，置侍晨大夫之類是也。侍帝側者，當虛心以待問，故云清齋也。建節，用以徵召三界鬼神，此神王之所持也。瞻&#35241;瓊顏，則妙感於心，仰奉靈眸則襟懷開爽，此聖人閑居之時，虛緣而保神，清心而容物，物無道正，容以悟之，使人之意也。而瓊顏言其玉潔，靈眸言其通照。於是飛天神王，竊窺元始天尊，俯研生神，嘯朗九天之際，心生踊躍，願有請問，先自言日：若乘此機會，可以披其宿心。雖日冒干靈眸，然捨此機會，則生神之章無由傳焉。正當飛天神王潔己以進之時，則元始天尊烏得而拒焉。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		於是飛天大聖無極神王，前進作禮，稽首而言，上白天尊：賤臣幸會，得仰侍靈軒，不以短狹，叨濯冥津，重悟凝玄，位登神王，總御生死，領括天仙，賞監七覺，遠覽遐方，雍觀上宰，對司侍晨。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　此一節即飛天神王欲乞傳受生神之章，先自致詞於元始日：賤臣幸會，得仰侍靈軒，不以短狹，叨濯冥津。乃神王之謙詞也。至於重悟凝玄，位登神王，總御生死，領括天仙。此當仁不讓之際。孟子謂當今之世，捨我其誰乎。詳味經言，正如《龍景玄文經》載：太極真人侍於道君之前，伏請奇文，太上俯據而吟，微乎深哉，諒不可勝，子位登太極，領括神宗，今以子相告，勤奉之焉。詞之大同。至於賞監七覺，遠覽遐方，雍觀上宰，對司侍晨，方見神王位登高上，生神之章，必當相委焉。且生死交會，善惡分判之際，使毫分無失，若非智識高邁之士，疇克爾哉。賞監，則帝命寵綏也。七覺，乃智慧也，其數有七，故云七覺。事載《消魔經》。遠覽遐方，則其智明周於萬物。雍觀上宰，對司侍晨。指上段經文，當時伺共玉輔上宰、四協侍晨立之際，非猶神王有乘機悟會之心，欲請生神之章傳於下世，然雍觀上宰，爰乃侍晨，皆有是心焉。然神王不避僣越之罪，前進作禮，蓋仁者必有勇也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		方當乘機應會，履九太陽，洞理陰符，撫掌兆民，大運將期，數終甲申，洪流蕩穢，凶&#28798;彌天，三宮鼓筆，料別種人，考算功過，善惡當分。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　干越之劍，匣而藏之，非無用也，不當其時見之為不祥。豕零之子，賤不類藥，當其用也，可以為帝師。蓋志學之士，非不欲立功業，援生死，蓋其時有可不可之間焉。觀夫飛天神王，總御生死，以撫掌兆民為己任，正當大運將終，教法凌遲，天人塗炭之際，而神王敢忘惻隱之心哉。蓋機者，動之微，吉凶先見者也。見機而作，不俟終日，況於神人乎。然飛天神王，其職統御三界，正當履九太陽，洞理陰符，職當然也。履云遇也。九乃陽數。又云太陽六氣，自卯至午，為太陽，蓋言其盛也。陽極生陰，乃為大水。洞則通也。通理陰籍，故云陰符。大運將期，數終甲申，此言劫運也。劫運之說，教中言之甚多，每考同異，互有不同。《赤書經》以三十日為一交，十二交為一度，三千三百度為小劫，九千九百度為大劫。若以大演之數考之，十九年為一章，四章為一部，二十部為一統，三統為一元，四千六百二十年數盡三元，是為一劫。若以《度人經》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		御注考之，玉清交運三千億萬九百五十一年，上清變精七十億萬三十九年，太清纏煉五十億萬一十二年。此《赤書》、大演御注，各有不同之說也。又據《正法經》文言之，天圓十二綱，地方十二紀，天剛運關三百六十輪為一周，地紀推機三百三十輪為一度。天運三千六百周為陽勃，地轉三千六百度為陰蝕。天&#28801;極為太陰，地&#28801;極為太陽，故陽激則勃，陰否則蝕，陰陽勃蝕，天地&#28801;變，乃謂之小劫。小劫交則萬帝易位，九&#28801;改度，日月縮運。竟不言甲申之運也。乃觀《太平抄》</span><span style="color:maroon">
		</span><span style="font-family: 新細明體; color: maroon">
		，九六中必有大小甲申，甲申為期，鬼對人也。以鬼對人，雖知其為生死交會，而不別指甲子、甲寅，而專言甲申者，何也。以愚攷之，乃運&#28801;之交也，有運交而劫未盡也，亦謂之劫。甲申者乃運交之劫也。據本經云：大運將期，數終甲申。又云：大數有期，甲申垂終。又云：大運啟期，三五告辰。乃知甲申雖為洪&#28798;，寔非劫也。蓋甲申屬水，位乎坤，井宿在其傍，六陰之所會。又晉天文推之，井有八星，天之亭候，主水衡事，運至於此，豈不為大水耶。所以洪流蕩穢，凶&#28798;彌天，故言水而不及火也。蕩穢則去惡人也。經云：大小甲申之至，除凶民，度善人，善人為種民，凶民為混薺。善人君子，可不勉哉。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		自赤明以來，至上皇元年，依元陽玉匱，受度者應二十四萬人。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　六合之外，聖人存而不論，為其難窮難測故也。《生神玉章》乃元始之禁書，非世人之所常聞，故略而不言者多矣。至於年劫前後，在人必有一定之說，至於世人終不免於顛倒錯亂。本經以龍漢元年生天寶君，天寶君既生之後，龍漢方始開圖，乃生靈寶君。經一劫至赤明元年，靈寶君方始度人。是時神寶君方生，經二劫至上皇元年，神寶君方始出書，此乃本經之劫運。先龍漢至赤明，後至上皇，不見延康。若以太玄道曲論之，凡前劫之後，後劫之前，在混茫之時，通號延康也。則龍漢、赤明、上皇三劫之中，豈無劫前劫後，全不言延康之劫，何耶。又《度人經》云：龍漢延康，眇眇億劫，言延康而不載赤明、上皇。又云延康在龍漢之前。依《道門次第經》及《龜山元錄》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		止言三劫，又不載上皇、延康也。而龍漢止於元年，而上皇有三年、八年之不同。又按徵考《度人經》龍漢、赤明、延康、開皇、上皇，合於五行，通為五劫之次序。若以本經定之，自赤明以來，至于上皇，度二十四萬人，方云開皇，則知上皇在開皇之前也。又與五劫之次序有差，使學者茫然難定。高明之士更自詳之。元陽乃紫微之官。玉匱有《明真科》條，言善惡也。上智童子請問元始天尊善惡報應，天尊於是命召十方飛天神人，披長夜之府九幽玉匱，出《明真科》條以度人。上智童子明真之科，自此始也，載十四罪條。故《三錄懺》云：彰十四之罪條，通九幽之懺請。近川中儀本，改為十惡之罪條。不知義理，擅改儀文者，鮮不為笑。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		開皇以後，數至甲申，諸天選序，仙曹空廢，官僚不充，遊散職司，皆應選人。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　前以甲申為小劫，開皇之後數至甲申，方驗甲申之劫非一次也。適當劫運更始之時，則神仙之有職事者，必行選序，如世之銓量也。仙曹空廢，官僚不充，則知為善者少，為惡者多。《道寶經》云：歸至天堂，尚有退落，降至地獄，亦有進升。定錄君曰：昨東華集諸司命，及土地靈神典司之徒，檢課世問錄，見天下民人為善者，五十分無一，而&#20917;於神仙乎。萬萬之中，不過一二矣。其中功成而落除者亦不少，吾將憂仙藉無復人也。兼運度已迫，&#28798;世益切，雖見東華上簿紫錄內格中，有上上真錄者，五人已落，二人補地下仙官。無復進補者，上中真也，二十八人一落七人，二人補下仙，五人復過人中，惟上一人補矣。上下真者三百人一落二十六人，十一人補地下主者，十五人過民中。以此推之，仙曹空廢，實難其人。又有遊散職司者，皆怠墮不能效職，上真者落為下仙，下仙者落為地下主者，俾其改悔勤修，乃復舊職。昔上元夫人位至元君，不勤帝局，虧替正事，降適過禮，朝宴失節，輕泄天寶，降授下真，皆削真皇之籙，退紫虛之任，則福至天堂，尚有退落。置於中元清微游散靈官，七百年中隨動進級，則禍至地獄，亦有進升。既預仙選者，可不兢兢而保之。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		依元陽玉曆，當於三代更料，有心積善建功，為三界所舉，五帝所保，名在上天者，取十萬人以允其任。又當別舉一十二萬人，以充儲官。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　前云元陽玉匱，此日元陽玉曆。玉匱則校定死魂善惡，玉曆則記功。劫運交會之期，有合預仙曹之職，當紀於玉曆之中者。三代，則必非上古三代，乃夏商周三代也。《莊子》亦云：三代已下，何其囂囂也。蓋囂囂則事務已多，更當料理。有心積善功之人，既有是心，則何患三界之不保，五帝之不舉。然善非一日之積，功非一日之來。所以名在上天，豈非素已定於冥冥之中，以其時而舉之。若善惡不預定，則豈免分毫之失。別舉一十二萬以充儲官，蓋儲者貳也。仙曹空廢之後，官僚尚少，又求儲官以副之，何求之汲汲也。退之詩日：上界足官府。誠有謂而云。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">如此之例，或以宿名玄圖。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　方以類聚，物以&#32675;分，料別眾人，考算功過，得無類聚&#32675;分，以定其品位乎。所以應受度者，止二十四萬人。名在上天者，取十萬人，別舉者一十二萬人。如此之例，必先類聚其人數，然後&#32675;分而別之。蓋有仙骨者，不取陰功，有陰功者，不在仙骨。宿名玄圖，此修大洞之法也。《三元玉檢經》云：明玄周於上館，理五符於胎尊，方可名載玄圖。如司馬正一先生，名在丹臺之類是也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或以骨像合仙。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　龍犀日角，聖人之表，河目龜文，公侯之相。骨像合仙者，豈無然乎。背如河魁，胸有偃骨，眼有四規，中有紫光，腹有白誌，有紫&#28801;腦錫舌，玄誌鬢際，緣隨朱腸，方天員額，凡有此相，皆上仙也。《紫虛元君內傳》載景林真人語華存曰：今見子之質，霄景為煥，圓睛重照夙骨，腦色寶曜，五藏紫絡，心有明文，是以形棲神霞，神受靈津，此之骨像，比之急流中勇退者，異矣。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或以滅度因緣轉輪。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　有罪日死，有福日滅度。未能圓成道果，其福未艾，且示以滅度之身，然後遷轉為仙。昔鄭安仁生於禪黎世界，三日能言，便知宿命。年及十二，面有玉光，棄世離俗，遠遊山林，運應滅度，死於北戎之何，暴露死尸三十餘年。形骸不灰，以赤明三年，歲在丙午，方獲證果，受號丹靈老君是也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或以篤好三寶，善功徹天。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　生天生地，神鬼神帝，道也。道則誰歟，三寶是也。功蓋天下而不自已，化貸萬物而弗恃，豈三寶區區，求人之篤好哉。經言：篤好三寶之經文，而不篤好三寶之行業，彼為彼；我為我，何益於事。次云：善功徹天，蓋篤好三寶行業，方始徹天。殊不知三寶者，切身是也。《黃庭經》曰：真人在己莫問鄰。此正古人不謾心處。所謂三寶者，食瞋癡是也。謹按《內祕真藏經》曰：貴性寂滅，塵累無染，戒行不虧，名曰法寶。瞋性不起，不憤外塵，定無生轉，是名師寶。癡性無取，無惱無息，惠通無礙，是名道寶。此三寶者，非內非外，非聲非色，然篤好者豈徒然哉。若無貪瞋癡，則是三毒亡矣。三毒既滅則三寶見前，善功昭著，信乎其徹天以成仙，故云迷則三界，悟是三清是也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或供養師寶，為三官所稱。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　有天上之師寶，有人世之師寶，合而論之，師者，本也。生成之德，須資於父母教導之恩，非師而莫成。古者上學之士，若逢賢師，名曰更生，不得賢師名曰亂經。凡學道者，非師不傳。老君之師太上道君，道君之師元始是也。雖先天聖人，必資於師，而&#20917;於人乎。供養者乃皈向其門也，服勤勞苦，無所不至，乃得三官所稱，錄其功動，謂其不忘本矣。古人禮樹以登仙，拜山而得道，則為師寶者，豈無成就之功耶。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或修齋奉戒，功德積感。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　夫淨心之謂齋，防患之謂戒。齋有二種不同，一則極道，二則濟度。極道者謂發心學道，從初至終，念念持齋不退。復有二門，一謂忘心，二謂滅心。忘心始終運意，行坐忘形，寂若死灰，同於枯木，滅相滅念，唯一而已。滅心者隨念隨忘，神行不係，歸心於寂，直至道場。濟度者回心至道，翹想玄真，願降福惠，度及眾生，戒蝕其身，諸患不入，身心安穩，俱入道真。積習久，可以感格五神。經云：積感則靈通也。《洞玄禁戒經》云：昔有道士二萬六千人，持齋奉戒，專心不退，依法修行。十二年中，地司保舉，奏名諸天。一百年中，白日升天。今在梵度天中，列為真人，功德積感，豈欺我哉。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或施散財寶，建立道堂。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　財貨有餘，是謂道誇。財用不足，是以為盜。二者俱失其中，是以仁人君子有餘則散施，不足則節用，安有道誇為盜非也。建立道堂，乃廣立官殿，安置尊像，使人生皈向之心也。施有三焉。一者施法，二者施身，三者施財。《業報因緣經》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		曰：散施之法，一則內財不起，二則外賊不生，內外安靜，眾禍消除。所以法有命施，破彼慳心，聖力冥通，隨功受報。建立道堂者，如《妙法本相經》載：太玄紫虛真人，本玄丘國王，名曰賓靈。遇天尊說《本相妙經》，天景大混之因，即悟前生於南方閻浮地震旦國中任子智家生，以造招賢習仙天宮，三級三十六宮，七十二窗仙房一百二十間，養道三百六十人，寫經萬卷，恒以果食衣服供養之。具種種之物，悉以散施，朝夕不輟。功德所鍾，逮及今身。得登玄丘國王之位，自後更修升仙之道，得為紫虛真人。由是言之，散施於道家者，理固如是，苟施於貧窮者，功又當如何。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或救卹窮乏，載度天人。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		貧富不齊，物之情也。貧富相救，理之常也。一鄉之中，必有一鄉之富者，貧者賴以相救。苟富者慳吝不仁，則天之使是富者耶，烏所用焉。此近世撞江載雨穀化可以鑑矣。經云：救卹窮乏，載度天人。凡為人者，皆天之所子，不幸而窮乏，得人而救卹之恩，執大焉。《太上真科令》云：濟卹十人以生，咸合所願，便得保度家江，惠及十年已上，家口並得仙壽。載度，言其德重，窮乏之人賴之以活，如地之載物，如船之度人。昔許映學道赤山中，道未成時，三官都禁左郎遣典柄侯周舫、主非使者嚴白虎來於赤山中，執映以去，且詁其罪狀。賴神人馳啟司命，司命即遣中侯李遵握火鈴而來呵攝之，於是魴及白虎乃走散。李遵未來之時，映恐怖失膽，亦氣喪矣。亦賴龔初節、李開林助為答對，亦幾而敗也。魴詰之亦有實，映答對亦審矣。三官出丹簡、罪簡、罪簿各一通，問映云：夫欲學道慕生，上隸真人，玄心柄邈、恭誠高靈者，當得世功相及，禍惡不構，陰德流根，七心上逮，乃可步真素仙、度命清府矣。云何父手殺謝弓，且亂逆三光。又許朝斬李杞之頭，以代蔡秩之級，又斬射藩慕等，支解鈴下曹表，符水沉湯雲之尸，火燒徐昂之骸，絞殺桓整，剖割振嗆，酷虐暴刑濫四十有三，張皇訟冤，事在天帝，禍戾山積，善功無一。又汝本屬事帛家之道，血食生民，速愆宿債，列在三官，而越行脫綱，奉隸真氣，父子一家，各事師主，同生乖戾，不共祭酒，罪咎之大，陰考方加。有此積罪，亦無仙者，豈可得欺太上之曹，使名列不死之紫錄耶。汝其無對，有司必執也。映答曰：天道無親，惟善是與。天地無心，隨德乃矜。是以版泉流血，無違龍髯之舉，三苗丹野，涿鹿絳學，豈妨大聖靈化，高通上達耶。吾十世父許子阿，積仁著德，陰及鳥獸，遇凶荒之年，人民饑饉，加之疾癘，百遺一口。阿家財極其眾庶，親營藥方，動勞外合，臨人之喪，如失其親，救人之患，如己之患，如己之疾。已死之命，懸於阿手，垂窮之年，撫之如子。度脫凶年，賴阿而全者四百八人。仁德墜沒，當鍾我等，以功書上帝，刊名靈簡，生而好仙，應度世者五人，登升者三人，錄名太上束簡青宮，豈是爾輩所可豫乎。觀許映之宿世，善惡各十五矣，竟以子阿之積仁著德，解三官之追攝，幾不免虎口矣。自後度名東宮，其善足以勝惡。嗚呼。一善在身，可除百惡，真不虛矣。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">或為三師，建功充足，天官有名。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　受經籍之師曰度師，度師之師曰籍師，籍師之師曰經師，乃三師也。此歷世之大宗師，定後人之父母。若人紹隆正教，廣建福田，化度&#32675;生，繼承香火，能羹墻而不忘，誠謂之建功也。雖然三師已經其遠，乃德澤繩繩而不絕，寔自後人為之。太極大虛真人問高上老子曰：昔奉聖教，令勸男女動修功德，不審何名功德。高上老子曰：以力勤行謂之功，功及於物謂之德。功若充足，天官紀名，此必然也。昔謝&#20914;寂乃華岳道士也。無所因功，惟事焚香，每日三百爐，逐日不輟。以粱開平元年三月二日朝，有二青童下迎而去，此其功充足之證也。古者三師不過經、籍、度三師。《玉錄經》存三師之法甚明，前輩以為定式。自後巢時賓加為五師，是謂分上安分也。《定制集》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		中有玄中法師，又有監齋法師，即不知二者即一矣。所謂二五為十，不知五五乃十也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		考算簿錄，三官相應，皆逆注種民，上下有別，毫分無遺。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　三元有三官，分為九官，總二十七府、百二十曹。左陽生官，右陰死官。左府青簿，書有功者，右府黑簿，書有罪者。若罪中涉福，福中涉罪，不專於一曹也。所以轄實其事。有三年之考，有九年之考，二十四年考。三官相應者，其功罪與三府一同，前後不差，方行奏列。至於逆注種民，切緣開皇之後，至於甲申，官僚不充，又別舉一十二萬人以為儲官。則種民之數，其額未敷。雖有善未足者，亦令入種民之數，謂之逆注。《八素真經》曰：服日月之法，得其道者，皆青官逆注於未生之前，乃知大道獎進之門，嘉善而矜。不能善之熟者，在所獎進，善之不熟者，猶所矜憐也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		又九幽之府，被東華青宮九龍符命，使拔九幽玉匱男女死魂，宿名有善功德滿足，應受開度者，取三十二萬人，以充甲申驅除之後，開大有之民。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　北都羅酆為天官所治，泉曲河源為水官所治，九幽地獄即地官所治。若九幽乃罪之大者，宜乎無應受開度之人。緣甲申之劫，當行驅除，人之死者，靡有孑遺。於是東華青官又有九龍符命，下闢九幽之獄，揀擇功德之魂。東華青宮，按《黃&#28801;陽精經》云：乃扶桑洞陽也。得入此宮，結為飛仙。《太霄琅書》云：凡有四極明科之身，四司五帝列兆之名，上言青宮。乃知東華者，主領生籍也。大有之民，號曰更生。故《紫文上經》云：涉乎三&#28798;而不傷。又曰：必觀更生於太平。然則太平即大有無疑也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">當此之時，生死交會，善惡分判，得過者真為樂哉。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　樂莫大於長生，知生為可樂而不能修。憂莫大於一死，知死為可憂而不能避。非生之遠人，人自遠也。善人天地之紀，惡人天地之賊，善者即修生之本也。舜始乎匹夫，捨己從人以為善，真積力久，王於天下，後至登仙，位為太極真人，則知為善可樂。正當生死交會，善惡分判之時，若無善功以為憑籍，未免糜漬其</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		軀，流離苦海。總真王君曰：往返三塗中，良由自苦辛。可不為大哀耶。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		然三官相切，文墨紛紜，龍門受會，鳥母督仙，萬聖顯駕，晝夜無間，功過平等，使生死無偏。此之昏鬧，亦臣之憂矣。大期既切，觸事闕替，恒恐一旦，受罹公門。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　有天下者為天下憂，有一身者為一身憂。天下之與身，所憂雖不同，其於憂則一也。飛天神人總御生死，所憂猶大於天下。當甲申之期，有功者舉之，有惡者罰之。又有萬聖顯駕於太空之中，使功過平等，宜乎無憂，而云此之昏鬧，亦臣之憂矣。其所憂者，恐善善者未彰，惡惡者不顯，有虧公道，故曰昏鬧。恒恐一旦受罹公門。且三官相切，文墨紛紜者，言簿書之多也。龍門受會，鳥母督仙，言洪&#28798;也。《淮南子》曰：龍門未闢，呂梁未鑿，河出孟門之上，大溢逆流，無有丘陵高阜，滅之名曰洪水。按《水經》龍門在河東猗氏縣，即《書》云導河積石至于龍門是也。然龍門寔天下河源所會之地，甲申乃洪&#28798;之期，先於此處會四海之水，定以劫期之日，然後洪流彌天，無有高下。當是時，善人種民得免洪&#28798;者，即有鳥母之神，以鳳車迎學位之子，上崑崙之墟。鳥母乃水之侯神也。故《五老禳大劫經》云：九河受對，洪&#28798;激川，水母徘徊，鳥馬合&#32675;。太真夫人，亦云八&#28801;蒸於山澤，流沙壅於源口。於是四海俱會，&#32675;龍鼓舞，爾乃須甲申之年，將飛陰洪水倒流矣。觸事闕替，如《七十四方經》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		觸事未關，運有良由，然當行之。事觸處皆是而未暇料理，惟憂洪&#28798;之劫也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		伏聞天尊，造大慈之化，垂憐蒼生，開九天之奧，以濟兆民。明科有禁戒，非賤臣所可絫聞。然大數有期，甲申垂終，運度促急，大法宜行。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　《玉清經》修行四法，以慈為先。《玉清隱書》師跡有九，以大慈為第一。吾有三寶，一曰慈。則知慈者非獨聖人有之，眾人皆有之。惟聖人先得我心之正，擴而充之，所以周遍，咸無一物，不賴其澤。今甲申垂終，正大法宜行之日，若捨其慈且廣，又安得人人而濟之。明科有禁戒者，言明真之科限期有六，第一四萬劫一傳，第二四萬年，第三四千歲，第四四百齡，第五四十載，第六正四周，周劫限竟，得傳一人。運促時急，大慈廣救，遇賢便傳，不俱定數也。使有心者得於考算之中，聞於法音，開示於視聽，勸化於未悟者也。緣玆上陳，懼觸天顏，願見哀愍，賜所未聞。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　前輩曾說：有心得道，不若無心而得道。此兩句多端解說，終不明白。愚之所見，安有無心而得道耶。若謂無心，何異木石。學道之人，但辦受道之心，得焉失焉，付之自爾。所謂無心者，無此心也。纔有得失繫於其心，則心不專。心苟不專，雖百工居肆，雖則其成，其於道也，不亦遠乎。今經旨謂有心之人，近於修善，未睹法門，雖以造入。雖有耳目聞見，皆非真實，行之而不著，習以而不察。若非開示於視聽，勸化令悟入，則終身由之，不知者眾矣。所以飛天神王不懼觸天之罪期，於考算之間，俾有心者得免洪&#28798;之運，則其用心不亦廣矣。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		於是天尊撫几高抗，凝神遐想，仰誦洞章，嘯詠琳琅。良久，忽然歎曰：上範虛漠，理微太幽，道達重玄，氣冠神霄，至極難言，妙亦難超。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　飛天神王懇請《生神玉章》，天尊未許之前，先乃歎息，言道法高妙，不可卒焉而得，於是撫几高抗。撫几則有接下之容，高抗乃疑獨不可致窮之狀。凝神遐想，仰誦洞章，嘯詠琳琅。此一節全賴上清變化《七十四方經》。長生司命君請問《七十四方經》，先自陳曰：觸事未關，運有良由，遭遇天尊，乃一生之幸，莫知所陳，願垂哀愍，賜以成真。於是元始天尊撫幾高抗，嘯詠太空，良久而有接下之容。中問詞旨稍異，理則大同。凝神則疵癘不作，遐想則遊心初德之和。洞章乃大洞之章。嘯詠琳琅，言其聲之震激。而請之良久，欺曰上範虛漠，理微太幽，道達重玄，氣冠神霄。蓋指《生神經》也。然生神之章，乃三洞飛玄之&#28801;結成靈文，其模範虛曠義理幽遠，其道實冠於重玄，其氣肇自於神霄。雖因劫運垂終，當宣下世，開示於視聽，勸化於未悟。然此經旨至極至妙，非小仙下格之士得之，故曰至極難言，妙亦難超。此兩句歎前文也。神霄乃九天之一天也。此見近世神霄儀，與賓仙傳九霄不同，識者當自知之。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		子既司帝位，受任神王，飛天翼於瓊闕，四宰輔於明輪，遐眄極覽，領綜無窮，雍和萬化，撫料蒼生。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　子既司帝位。此元始天尊指神王而言也。前段經文，神王自云賤臣幸會，仰侍靈軒。今云司帝位，無乃進之躐等乎。自太平下教之後，事務繁於三代之前，所以稱為後聖帝君，非一事也。大廈非一木之支，天下非一人之治，而&#20917;三界生死事務之冗乎。蓋飛天神王，其位則神王，職則帝也。故經云：總御生死，括天仙領其，賞監七覺，遠覽遐方。以此而觀，以其不測稱為神王，總御生死稱之為帝，神之與帝，其實一也。飛天翼於瓊闕，四宰輔於明輪。言飛一天神王常遊行三界，統領鬼神，舉功一遷善，推其德業，寔與後聖齊同，所以翼讚於瓊闕。又按《</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		三十九章注訣》云：瓊闕在太微之館，乃天帝玉字也。諸天日月為真精，諸洞日月為伏根，人間日月為明輪，食明輪者為仙人。今神王不獨功齊後聖，又輔成於學仙之士，故云四宰輔於明輪。至於雍和萬化，撫料蒼生，遐眄極覽。則知飛天神王領綜事務，又非一端也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		今大運啟期，三五告辰，百六應機，陽九激揚，洪泉鼓波，萬&#28798;厲天，四官選舉，以充種民，三代昏亂，善惡宜分，子當勞心兆庶，疲於三官，興廢之際，事須開能。今以相委，其勉之焉。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　前云大運將期，數終甲申。今日大運啟期，三五告晨。大運啟期，或者指堯時乃甲申垂終之際，有洪水之患也。三五告辰，或云即三皇五帝也。此乃相傳之言，經所不載。又《紫文上經》云：承唐之年，積數有</span><span style="font-family:新細明體;color:maroon">四十六，丁亥之末，前後中間之際，午獸之二十，國祚再竭，東西稱霸以扶主，有縱橫九一之名。又且陽鏡圓眸之子，及建號興泰光延，或有昌元之後，有甲申之歲，其言近於庚辭，難可竅實。或又以三五為陰陽運&#28801;之交，終無一定之議。若以《鳳臺曲素上經》言之云：大劫有終運<span lang="EN-US" style="background: lime">#1</span>，運交二像傾，龍門斷天河涸<span lang="EN-US" style="background: lime">#2</span>，三五反相征。以為陰陽之說，則似近之矣。百六即洪&#28798;之運也。所謂百六應機，陽九激陽，洪泉鼓波，萬&#28798;厲天。既云百六為洪&#28798;，下云洪泉鼓波，中間又云陽九激揚，何也。太真王夫人云：陽九者大旱，海涌而陸焦。百六海竭而陵問自填。既為洪&#28798;，蓋必先聚水於九河之口，會以時日，然後洋溢，故使海竭焉。則陽九海涌又可見也。或云：海竭必用陽&#28801;以激之，故云陽九激揚。四官者，男則童初、蕭閑，女則易遷、含真。此四宮係桐相山華陽所管。子當勞心兆庶，疲於三官，正如《慵城仙傳》云：三天煌於省察，司陰疲於饉按矣。興廢則是大運啟期，甲申垂終也。正當傚力，使善惡平分，今以有委，其勉之焉。</span></p>
		<p style="margin:0cm;margin-bottom:.0001pt;line-height:150%">
		<span style="font-family:新細明體;color:maroon">
		寶書妙重，九天靈音，施於上聖，非鬼神所聞。明真有格，四萬劫一傳。今冒禁相付，子祕之矣，慎勿輕傳。</span></p>
		<p style="margin:0cm;margin-bottom:.0001pt;line-height:150%">
		<span style="font-family:新細明體;color:maroon">
		　　九天生神，昔元始高上玉帝稟承自然之章，學者得其篇目，立登真皇，元妙深重，如九天之高，即妙而難超之義也。神章乃飛玄之&#28801;，三會成音，故云靈音明真之格，已見前解。元始天尊授之於飛天神王，豈師弟子不得其人耶。尚云冒禁相付，受授之問，可不謹歟。</span></p>
		<p style="margin:0cm;margin-bottom:.0001pt;line-height:150%">
		<span style="font-family:新細明體;color:maroon">
		登命九天司馬侍仙玉郎，開紫陽玉岌雲錦之囊，出《九天生神玉章》。四輔列位，五老監真，太一命辰，玉帝唱盟，一依俯仰明真具典，南向長跪，以付飛天無極神王。法事既畢，諸天復位。</span></p>
		<p style="margin:0cm;margin-bottom:.0001pt;line-height:150%">
		<span style="font-family:新細明體;color:maroon">
		　　司馬之名見於經中屢矣。又云侍仙玉郎，叉典經之官也。《隱訣》云玉清、上清、太極、太清九官，並有官僚洞玄靈寶自然九天生神玉章經解卷中公卿大夫侯伯，此必玉清宮官僚也。紫陽玉笈，雲錦之囊。又有鬱林之笈、雲錦之囊。紫陽乃藏經之所，雲錦乃盛經之囊也。昔太微大帝授太極四官真人《神光玄變經》，一轉以雲錦之囊。中黃太一上帝授與南極長生司命君《九赤斑符》一十二卷，亦封以雲錦之囊。四輔列位，五老監真，太一命辰，玉帝唱盟。蓋列位則定其上下，監真則總其人數，命辰則擇以日辰，唱盟則執誓三界。《五帝內真經》云：非盟而不告，授受不關而失真彼此，死生之責，宜依文而奉焉。若以一身論之，四輔即兩手足之神也。五老，一白元，二無英，三桃君，四司命，五太一，為五老也。太一即胞胎之神，玉帝即泥丸中神也。《黃庭經》云：天中之嶽精謹修，靈宅既清玉帝遊是矣。若以元始天尊所臨之地，則左輔右弼，前疑後丞為四輔也。以玉清昊極元老、虛皇靈光始老、玄華寶天真老、露眇太靈祖老、娑鬱洪京仙老為五老。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		太一即中黃太一，玉帝則高上玉帝。一依俯仰，乃傳經之威儀也。三元官中俯仰之格，總二千四百條，自龍漢之後，淪於混沌，其文改移不全。至赤明元年，上聖校集，止有二百四十條。南向長跪，乃《三元品戒》中法也。南為左官生方也。傳道於弟子，向生之說也。西城真人云：學道者不可倉卒，期求仙者不可卒爾。至觀《生神經》受授之間，有許多節次，則知黃帝周行一紀，歷八十餘師，受三千餘說，未見玄門，誠有以也。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		天尊重告飛天神王：此九天之章，乃三洞飛玄之&#28801;，三會成音，結成真文，混合百神，隱韻內名。故太一試觀，攝生十方，領會洞虛，啟誓丹青。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　天尊重告飛天神王，此九天之章，乃三洞飛玄之&#28801;，三會成音，結成真文，混合百神，隱韻內名。指此經之尊祕也，已具前解。所以尊祕者，故常委太一之神，試觀於人間，其試若過，又須啟誓，方行傳受。試觀之事，謹按《要妙立成訣》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		云：昔受神經，人有試吾者，無故以杖槌吾手而血出，吾猶傾心向之，情不它念，是試之過也。經法有試投之約，未受之前，無故舉火燒其衣，衣盡而不言，雖爾，奸醜之氣，不形於外，非惡之言，不發於口，方為過也。經本多作戒字，其理不明。《金玄羽章經》載傳授之法，皆五老授圖，太一試觀，故能攝生十方，領會洞天。又《玉清隱書》云：帝君領括眾天，試觀十方，則知試字誤為戒字審矣。《金玄羽章》乃云：攝生十方，領會洞虛，何邪。蓋六洞之中，以洞虛為西。然元始天尊令太一攝生十方，攝生&#28801;又兼死籍而言，故云領會洞虛。如飛天神王總御生死是也。啟誓丹青，歃血為丹，繒帛為青，皆以執信效誠也。如《太極青精乾石＠飯上仙靈方》，太極真人昔受之於太素三元君，尚云啟誓金青。況《生神</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">玉章》，乃元始禁書乎。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		自無億劫因綠，宿名帝圖，不得參見。得眄篇目，九祖同仙。當採擇其人應為仙者，七百年中，清齋千日，齎金繒，誓心依盟以傳。慎之則享祚，漏之則禍臻。享祚則福延九祖，德重山海。招禍則考流億劫，痛於毒湯，風刀相刑，可不慎之焉。</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">
		　　因緣之報，如種植之功，耕而鹵莽，其報亦鹵莽，種而滅裂，其報亦滅裂。億劫因緣，非一日之積也，故修行之士，非一生便成。如許真君上升之時，帝詔云：子自多劫之前，勤修至道，萬法千門，罔不師歷。然則名載帝圖者，豈不有然哉。得眄篇目，九祖同仙。修行之人，須有宿緣，方可得眄其篇目。如《五帝內真經》</span><span style="color:maroon">
		</span><span style="font-family: 新細明體; color: maroon">
		云：得道之人自無仙骨，玉名刻書，來生不得眄其篇目。有得其文，便為五嶽之宗師。此云得眄篇目，九祖同仙，與彼何異。但大洞之法，先解冥結，故稱九祖，與《五帝內真經》稍異矣。又有《大洞經玉訣》云：解七祖百結，隨風離根，配合遷基，達變入玄，修行之功，孰大於此。由是言之，《大洞真經》與《生神章》，豈不殊途而同歸。然學道之士，功未及身，必先鬼錄盡除，如有傳受，當擇其人有仙骨者，方可付焉。七百年中，清齋千日。此言傳經之限也。如元始天王授南極長生司命君《七十四方經》云：子更齋七百年，當受子三經。元始丈人受洪崖先生《內真經文》，以九千年一開。則知七九者，取陽數也。齋金繒誓心依盟以傳。按《三元品戒》云：施財以對心，推心以對財。其功等爾。古人求心，末世求財，古人非心不傳，末世非財不度。金繒誓心者。金取其堅剛，繒以代割髮。本經首尾丁寧戒約，初云竊之者風刀萬劫，魂死無生。次云閉心奉行，慎勿輕泄，風刀考身。此云慎之則享祚，漏之則</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">禍臻，以至風刀相刑，可不慎之焉也。</span></p>
		<p style="margin:0cm;margin-bottom:.0001pt;line-height:150%">
		<span lang="EN-US" style="font-family:&quot;New MingLiu&quot;;color:maroon">
		&nbsp;</span></p>
		<p style="margin:0cm;margin-bottom:.0001pt;line-height:150%">
		<span style="font-family: 新細明體; color: maroon">洞玄靈寶自然九天生神玉章經解卷中竟</span></p>
		<p style="margin:0cm;margin-bottom:.0001pt;line-height:150%">
		<span lang="EN-US" style="color:maroon">#1 </span>
		<span style="font-family: 新細明體; color: maroon">終運：原誤作「終終」，據董思靖注本改。</span><span lang="EN-US" style="color:maroon"><br>
		#2 </span><span style="font-family: 新細明體; color: maroon">「個」字係衍文。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
