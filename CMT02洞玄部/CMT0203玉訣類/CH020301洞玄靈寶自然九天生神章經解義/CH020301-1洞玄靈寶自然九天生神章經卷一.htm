<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <b><span style="font-size:18.0pt;
font-family:新細明體;color:maroon">洞玄靈寶自然九天生神章經解義</span></b><p align="left">
		<span style="font-size: 12.0pt; font-family: 新細明體; color: maroon">
		經名：洞玄靈寶自然九天生神章經解義。南宋泉州道士董思靖撰。四卷。底本出處：《正統道藏》洞玄部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-family: 新細明體; color: maroon"><font size="5">
		洞玄靈寶自然九天生神章經解義卷之一</font></span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-size: 10.0pt; font-family: 新細明體; color: maroon">
		清源天慶觀道士圭山董思靖著</span></p>
		<p style="line-height: 150%; margin-top: 0; margin-bottom: 0" align="center">
		<b><span style="font-family: 新細明體; color: maroon">釋經題</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">此經乃三洞飛玄自然之&#28801;結成靈文，超於視聽之先，出乎名言之表，眾真欽奉，萬聖尊崇。本祕於玄都紫陽玉臺，因飛天神王憫下世陽九百六之&#28798;，親禮天尊，懇請宣布，於是高真得而降授，塵世得而流傳也。所謂洞玄靈寶者，蓋三洞中一部之名。自然九天生神章者，即部中一品之目。三洞則洞真、洞玄、洞神是也。洞以虛通無外為義，玄以玄妙不測為義，此道本體，包貫三才，混融萬有而不可致詰也。靈寶者，表神化之無方，為眾聖之所貴。其在人也，通達無礙之謂洞，應感無滯之謂玄，神慧而化之謂靈，&#28801;凝而妙之謂寶。自然九天生神者，自然明其體也，九天示其跡也，生神顯其用也。其體混成，本乎無待，故曰自然。九者，陽數始於一而究於九也。天者，是理所寓之跡也。生神者，由天而命乎人，以生神也。夫神無方體，必得九天之&#28801;，然後有所寓而妙用無窮焉。章者，其文燦然而成章也。經者，載道之名，萬古常行之典也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">天寶君者，則太洞之尊神，天寶丈人則天寶君之祖&#28801;也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">此言教跡之本。洞真教主即天寶為跡，祖&#28801;為本。祖&#28801;即混洞太無元高上玉皇之&#28801;也。天寶君乃萬道之祖，故為大洞之尊神也。天者，以玄為義，取其自然，故以天名。寶者，至貴之稱。君者，至尊之號，謂為&#32675;生之所尊貴也。不曰洞真尊神，而曰大洞者，乃三洞未分，總為大洞。如二儀未判，謂之混沌也。尊神言其主也，蓋高而無至，仰之日尊。&#28801;母混成，不測為神，此合理&#28801;而言也。又稱丈人者，是&#28801;之主宰而最尊最先者也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		丈人是混洞太無元高上玉皇之&#28801;，九萬九千九百九十億萬&#28801;。後至龍漢元年化生天寶君，出書時號高上大有玉清宮。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">混洞太無元者，混以不分為義，洞以虛通為義，太以極大為義，無以真空為義。此明大道之本體，渾淪洞徹，先天地生而實無形體之可即，故曰混洞太無也。然專曰混洞而不曰太無，則混洞幾淪於一物，而不足為天地萬物之宗本。專言太無而不言混洞，則太無反淪於空寂，而不足為陰陽萬化之樞紐。通謂之元，則統之有宗，而乃所以為發生之本也。高上玉皇之&#28801;者，三寶本地，俱出言名之表，故通稱為上，然尋跡取本，玉清最高，故加稱高上也。皇者，光大之名。王者，含潤之德。明此妙本，雖復靈絕空無而有光大含潤之德，是&#28801;之祖，至尊至貴而理之所寓也。九萬九千九百九十億萬&#28801;者，乃混沌之先，未有歲數可紀，故但以&#28801;言，數積至此，然後龍漢劫開。九乃陽數。經云：積陽成天是也。龍漢元年化生天寶君者。龍漢乃始劫之名，屬東方天境。元年是初時之號，亦非如今世之年數也。所謂化生者，乃有而無形，無而有精，非由形生故稱為化。如《洞神經》云：妙像無形，應感有體，真精妙&#28801;，化成姿容是也。後二說同。此乃無象之象，非狀之狀，惟道為身，不屬空有矣。出書時者，即龍漢劫初之時，出洞真十二部之書也。且當是之時，人物未兆，何由出書，殊不知是書之文，是&#28801;之所結也。纔有是&#28801;，便具是書，而&#28801;之所以然者，皆書之理也。高上大有玉清官乃天寶君之治所也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">靈寶君者，則洞玄之尊神，靈寶丈人則靈寶君之祖&#28801;也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">此靈寶君為洞玄教主，諸義見前。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		丈人是赤混太無元玄上玉虛之&#28801;，九萬九千九百九十九萬&#28801;。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">赤者，南方之色。此言色相之明煥也，亦是將顯赤書之象。然雖有色四而未分，故曰赤混。既言赤混，則可名於有。又言太無，則可名於無。今合而言之，蓋表真空妙有，混然無間，乃所以為萬化之元也。《度人經》云：混洞赤文，無無上真。亦此意也。上玉義見前。虛者，體本空洞，全具上玉之德。理雖存焉，然非實有形器，常自虛通之謂也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		後至龍漢開圖，化生靈寶君。經一劫至赤明元年，出書度人，時號上清玄都玉京七寶紫微宮。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">前日龍漢元年化生天寶君，此日龍漢開圖化生靈寶君者，蓋元年乃初劫也，謂之開圖乃化元顯發，文彩已露而靈寶君生於是時也。赤明乃第二劫名，屬南方天境。經一劫者，龍漢劫也。是靈寶君生於龍漢之中，而出書於赤明之初也。加度人二字者，蓋靈寶君實為傳教度人之祖。玄都玉京七寶紫微官乃靈寶君所治之官，亦藏經之所也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		神寶君者，則洞神之尊神，神寶丈人則神寶君之祖&#28801;也。丈人是冥寂玄通元上玉虛之&#28801;，九萬九千九百九十萬&#28801;黑。後至赤明元年化生神寶君，經二劫至上皇元年出書，時號三皇洞神太清太極宮。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">神者，變化不測，超然無累之義。寶君之說同前。洞神教主，則神寶其跡也，冥寂玄通元上玉虛之&#28801;，其本也。冥言&#31363;漢，寂謂恬夷，玄乃不滯，通即無壅。此明妙本雖冥漠四絕，湛寂恬夷，而常通不壅，迥然無滯也。餘義同前。通稱元者，以其均為萬善之宗長，萬化之本始也。然此三者，前之兩元同稱太無，後之兩&#28801;同稱玉虛，是中之元本乎上，而下之&#28801;本乎中，故中之元與&#28801;特兼二者，豈非所以逗一&#30527;之流通而無間歟。至赤明元年化生神寶君，經二劫至上皇元年出書，時號三皇洞神太清太極宮。蓋經龍漢、赤明為二劫。而上皇乃中央劫名，當洞神教主下化，三皇洞神太清太極官，即其所都之號也。詳觀三元所積之&#28801;，其數各有差等。自上元至中元，所&#20943;之數巳迥不同等，而下之愈不逮前，可見運度漸促，猶人之一身少而壯，壯而老也歟。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		此三號雖年殊號異，本同一也。分為玄元始三&#28801;，而治三寶，皆三&#28801;之尊神，號生三&#28801;，三號合生九&#28801;。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">自無而有，有亦強名。從一而三，三不離一。雖三元之號異，本一致以同歸。謂之年殊，則龍漢、赤明、上皇之分；謂之號異，則玉清、上清、太清之別。然實本於元始之祖&#28801;，而總於洞真之上道。故云本同一也。當其迎之不見其首，隨之不見其後，獨非體之至妙者乎。及乎號之以年，名之以&#28801;，豈非跡之可名者乎。然跡未嘗離體，而體亦未嘗異述也。分為玄元始三&#28801;而治。或依《七籤混沌篇》</span><span style="font-family:&quot;New MingLiu&quot;;color:maroon">
		</span><span style="font-family: 新細明體; color: maroon">
		云：一&#28801;分為玄元始三&#28801;，而理三寶，遂以治三寶為句未穩。上云此三號，而下云本同一也，是攝三而一。又云分為三&#28801;者，乃即一而三也。《三天正法經》云：始&#28801;青，青&#28801;精澄曰清微天。元&#28801;白，白&#28801;精澄日禹餘天。玄&#28801;黃，黃&#28801;精澄曰大赤天。三&#28801;俱生空洞之中，自一分三，以統三天之治，然後導運御世也。三寶者，即天寶、靈寶、神寶也。是為&#28801;中之主宰，故曰尊神。三&#28801;即玄元始也。號生三&#28801;，乃每號又各生三&#28801;，故三號合生九&#28801;。《正法經》云：三天既立，始&#28801;生混，混&#28801;蒼，蒼&#28801;精澄，生鬱單無量天。混&#28801;生洞，洞&#28801;赤，生無量壽天。洞&#28801;生皓，皓&#28801;蒼，生梵監須延天。元&#28801;生昊，或作昱。昊&#28801;綠，生兜術天。昊&#28801;生景，景&#28801;黃，生不驕樂天。景&#28801;生遁，遁&#28801;白，生化應聲天。玄&#28801;生融，融&#28801;，生梵輔天。融&#28801;生炎，炎&#28801;碧，生清明天。炎&#28801;生演，演&#28801;黑，生無想天。九&#28801;並生於上三&#28801;之中，與上&#28801;相去各九億萬劫也。其在人身，則三&#28801;三寶，乃元神、元&#28801;、元精也。居人三丹田，而分鎮九宮也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		九&#28801;出乎太空之先，隱乎空洞之中。無光無象，無形無名，無色無緒，無音無聲。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">《消魔真經守一品》云：一曰始無，是為玉清。二曰元洞，是為上清。三曰玄空，是為太清。則是出乎太空之先，乃原於始無未見&#28801;者，所謂元神是也。隱乎空洞之中，乃合元洞、玄空而言，所謂元&#28801;、元精是也。當是時也，視之而不見，聽之而不聞。所以無光無象，無形無名，無色無緒，無音無聲。蓋即其始而觀之，則沖漠無朕，初無聲臭之可求。然而陰陽動靜之理，莫不悉具於其中。此其所以為導運御世之本也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		導運御世，開闢玄通，三色混沌，乍存乍亡，運推數極，三&#28801;開光。上章贊本宣</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		化。○&#28801;清高澄，積陽成天。&#28801;結凝滓，積滯成地。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">導者，啟迪也。御者，宰制也。若有使之然者，此乃樞紐玄運，紀綱造化，而二儀以之開闢，三&#28801;以之變通者也。三色則青、白、黃也。三&#28801;則始、元、玄也。當其三色冥一，混混沌沌，將分未分，乍存乍亡，或離或合，倏有倏無，亭毒既久，運愈推移，數亦隨之，數既滿足，&#28801;乃開光。&#28801;之輕清者屬陽，故浮於上而高澄，積而為天。&#28801;之重濁者屬陰，故滯於下而凝滓，積而為地。自三&#28801;開光，乃至成天成地，皆其序也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		九&#28801;列正，日月星宿，陰陽五行，人民品物，並受生成。上章分辨儀象，立奠三才。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">此言九&#28801;為萬物之根，即經中所稱者是也。《正法經》云：三三化生，以至九元是也。列則整然而有序也。正則貞固而不邪也。蓋混然之中，燦然倫理，不相假借，不相侵奪，此統之有宗，而會之有元故也。日者，太陽之精。月者，太陰之精。星者，按《星經序》云：星者，體生於地，精發於天。宿者，列星也。陰陽者，元&#28801;之動靜屈伸，而陰陽分焉。五行者，質具於地，而&#28801;行於天。以質而言，其生之序，則水、火、木、金、土也。以&#28801;而言，其行之序，則木、火、土、金、水也。乃至人民之眾，品頻之繁，亦莫非由九&#28801;列正，而後生成也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		天地萬化，自非三元所育，九&#28801;所導，莫能生也。三&#28801;為天地之尊，九&#28801;為萬物之根，故三合成德，天地之極也。上章言攝跡崇本。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">育者，慈養之謂也。導者，推運之謂也。神鬼神帝，生天生地，非三元所育不能也。品物流形，各正性命，非九&#28801;所導不能也。此其所以紀綱造化，流行古今，而為天地之尊，萬物之根也。三合成德，天地之極也者，乃三而九，九而三，復歸于一也。《正法經》所謂從九反一，乃入道真是也。蓋即其造化發育之本而推之，則知三元之實德，渾然一體，&#20914;漠無眹，卓然立極於天地之先，而為天地萬化之準則。故其所以賦與萬物，各各無欠無餘，所謂降衷是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		人之受生於胞胎之中，三元育養，九&#28801;結形，故九月神布、&#28801;滿能聲。聲尚神戶具．九天稱慶。太乙執符，帝君品命。主錄勒籍，司命定算。五帝監生，聖母衛房。天神地祇，三界備守。九天司馬在庭，東向讀九天生神寶章九過。男則萬神唱恭，女則萬神唱奉。男則司命敬諾，女則司命敬順。於是而生。九天司馬不下命章，萬神不唱恭諾，終不生也。上章言人貫三才，重生緣會。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">三&#28801;為天地之尊，九&#28801;為萬物之根。惟人生於胞胎之中，兼天地萬物之稟受，所以最靈而獨貴，為天地之心也。三元育養，即生育天地，而為天地之主宰者，人得之以為性，乃秉彝之善也。九&#28801;結形，即運行兩間，賦與萬物，而為萬物宗本者，人得其正以為體，乃結形之資也。九月數足，九天之&#28801;盡降，神者寓於是&#28801;，而混融無間，故&#28801;滿而神亦周布於一身矣。聲又其神&#28801;之激發者也。尚，取也，具，全也。謂能聲取其神具也。九天稱慶者，蓋天以生物為心，故九天之帝因其&#28801;之無夭閼，而得遂成人，則贊而喜之也。太一執符者，《太丹隱書》云：太一、公子、白元、司命、桃康五神，上入紫房，各奉青玉案，上有五符，次呈帝君。此言太一執符者，乃五神則太一為首也。故《大洞玉經》云：太一神夫子，左執兆符籍。蓋太一乃反胎始形之神也，名日務猶收，人之初生，執符而混合萬神也。既生則守人玉枕之下泥丸後戶。帝君品命，主錄勒籍者，帝君逢或作絳字凌梵，一名七靈，一名神丈人，品定命分之高下。人既生矣，則守兩眉中閒紫戶之外宮。主錄，即司錄君也。勒籍，謂勒其命籍也。司命定算者，即中央司命丈人，若名理明，初定其算也。形生之後，則守人絳宮心房之中血孔之戶。五帝監生者，即五方之帝也。青帝彫梁際，赤帝長來覺，白帝彭或作彰字安幸，黑帝保成昌，黃帝林虛夫，或作含光露。同監人之生也。聖母衛房者，即九天聖母司其生成，故衛其房室也。天神地祇，三界備守。在天曰神，以其陰陽不測故也。在地曰祇，以其隤然示人故也。三界，即上中下、天地水三界之神。齊備衛守，謂莫不敬護也。九天司馬，即總仙大司馬長生法師，&#26658;成欻生也。庭者，中央之位。東乃生&#28801;之方。九過者，章數足也。男則唱恭而敬諾，尊而稱慶之意。女則唱奉而敬順，悅而順承之意。此尊卑貴賤所以分也。命章，即九章也。所謂不下命章，則終不生者，蓋逆順吉凶，生死一機而已，故反是則不能生矣。○以上神名出《三天君列紀》。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		夫人得還生於人道，濯形太陽，驚天駭地，貴亦難勝。天真地神，三界齊臨，亦不輕也。當生之時，亦不為陋也。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">所謂還生者，蓋天理混然，人所固有，得之則生，失之則死。故生於人道，則天理復還矣。濯形太陽者，離至陰而沐至陽也。蜀註云：纔得人身，必詣南丹火鍊池中，滌以黃華之水，然後投胎就舍，方得成人。不曰黃華而曰太陽者。黃華者，陽之精，在日之上館，一名洞陽宮。中有流火之池，池中有黃華真水，其間天人常以此水灌濯形容也。併存于此。○夫人之神與三寶合德，&#28801;與九天同根，頭足象天地，七竅應三光，三才相通，其機一也。宜乎驚天駭地，貴亦難勝，三界齊臨，亦不輕也，當生之時，亦不為陋也。然則為人，可不自貴乎哉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		所以能愛其形，保其神，貴其&#28801;，固其根，終不死壞而得神仙，骨肉同飛，上登三清，是與三&#28801;合德，九&#28801;齊并也。但人得生，而自不能尊其&#28801;，貴其形，寶其命，愛其神，自取死壞，離其本真耳。上章乃贊重勸修。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">且夫人之形，象天而法地，應三才而具五行，血氣之所營，聰明之所託，其可不愛之乎。然形非徒形，必有使形者存焉。是以又當保其神也。《南華經》云：純粹而不雜，靜一而不變，淡而無為，動而以天行，此養神之道。貴其&#28801;者，嗇之而不敢妄用也。固其根者，守之而不離其本也。故云守中抱一，與天相畢。此終不死壞之義也。夫如是則始於愛形而終於踐形，始於保神而終於窮神，然後乘雲&#28801;而遊太清，是與三&#28801;合德，九&#28801;齊并也。其或反是，則幾何不壞滅而離其本真哉。蓋自取之耳。○自三號至此，分為五章。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		九天生神章，乃三洞飛玄之&#28801;，三合成音，結成靈文，混合百神，隱韻內名，生&#28801;結形，自然之章。上章乃贊自然體全用具。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">此申言生神章之文，乃合三洞飛玄之&#28801;，結而成音，故曰三合成音，結成靈文，其中混合百神，隱韻內名，而有生&#28801;結形之功用也。隱韻乃諸天之隱韻也，內名乃萬神之內名也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		天寶誦之，以開天地之光。靈寶誦之，以開九幽長夜之魂。神寶誦之，以制萬靈。太一誦之，以具身神。帝君誦之，以結形。九天誦之，以生人。上章乃言誦章功德，玄應隨量。學士誦之，以昇天。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">天寶君應化於龍漢之初，當是時也，上無復色，下無復淵，溟涬大梵，寥廓無光。天寶以自然之章，開而闢之，則上下列位，天地開光也。靈寶君應化於龍漢開圖，乃為度人之祖，故以開九幽長夜之魂也。神寶君應化於赤明元年，實為萬神之主，故云以制萬靈，制謂總御之也。太一即務猷收，乃眾神之尊，故誦之則具足身中之神也。帝君即逢凌梵也。結形乃結&#28801;成形也。九天即九天之帝也。以上蓋言誦章之功，利他之行也。夫誦與聞對，誦則施其惠，聞則受其惠。而學士居六對之間，乃自利者也，及其成功，則利他矣。雖隨其所用，而功各不同，然實一道也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		鬼靈聞之，以昇遷。凡夫聞之，以長存。幽魂聞之，以開度。枯朽聞之，以發&#28895;。嬰孩聞之，以能言。死骸聞之，以還人。上章乃言&#32675;品皈依，應量自利。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">發&#28895;猶煖氣上蒸，將以生物。&#28895;乃融和之氣也。《大洞經》云：七玄更起況景生&#28895;是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		三寶神奧，萬品生根。故非鬼神所知，凡夫所聞也。上章乃言歸本返寂。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">神者，妙萬化而不測。奧者，隱至理而難知。其所以為萬品之生根者，至玄至妙，非鬼神所知，凡夫所聞。根猶草木之根，人所不見，而實為長茂之本也。然上文既言鬼靈聞之以昇遷，凡夫聞之以長存，而此又云非鬼神凡夫所知聞，何哉。蓋上言九章玄功，乃道用之至著者也，而此論三寶神奧，乃道體之至微者也。○自九天生神章至此，分為四章。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		夫學上道，希慕神仙，及得尸解，滅度轉輸，終歸仙道，形與神同，不相遠離，俱入道真。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">《八素真經》云：太上道三，上真道七，中真道六，下真道八。而九章乃大洞之門戶，洞經在上真道中之第五品，故曰上道也。尸解者，則五解之類也。滅度轉輪者，如《度人經》所謂末學道淺，仙品未充，運應滅度。又云轉輪不滅，便得神仙是也。所謂學與希慕，皆求而未至者之事，故或得尸解，滅度轉輪，然苟有是志而學之不已，終亦必歸於仙道，故得形與神同，不相遠離，而皆入於道真矣。凡為學之功，必至於道真，然後為極地。然欲至道真，則又非此文不可也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		而無此文，則胞胎結滯，死&#28801;固根，真景不守，生&#28801;無律，九戶閡塞，體不生神，徒受一形，若寄&#28801;而行。學得此法，可坐致自然。上章言贊勸齊舉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">夫人生胞胎之中，皆稟九天之&#28801;，凝而成人。既生而胞中有十二結節，盤固五內。五內滯閥，結不可解，節不可滅。故人之病由於節滯，人之命絕，由於結固也。《青靈陽安元君道經》云：五藏百結，生於萬疾，玄一林虛，開關解結，結絕病散，神精盈溢，仙道日臻，死道日絕。求於大洞，每章皆有此意。蓋胎根不斷，則難逭輪迴，結節不解，則無由生&#28801;。此乃生神之要訣，修真之先務也。徒受一形，若寄&#28801;而行者，謂雖有此身，不知生神之道，何異行尸。苟知此文而坐進此道，則混合百神，化為帝一，入無出有，舞輪空玄，坐致自然，信不誣矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		三寶尊重，九天至真，祕之大有，九重金格紫陽玉臺。自非天地一開，其文不出。元始禁書，非鬼神所聞。竊之者風刀萬劫，魂死無生。依科遵奉，形神同仙。上章乃言祕重尊奉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">生神經乃三寶尊重之文，九天至真之訓，祕於大有之宮。《五老玉檢》云：大有者，九天之紫宮，九重緘鐍之深也。格則几案之類，臺則安經之所，自非龍漢開圖，神王冒禁懇請，則此文豈得而見之。宜乎竊之者獲罪，遵奉者神仙。按《大洞雌一經》載太上科令云：傳受天書而殃鍾其祖先者，是重其宣言之罪，防其泄漏之盟耳。又按《黑錄上篇》載水火官外，又有風刀左右二官。左風考官，主治受經符寶訣，無盟修行，貪財自鬻，將損天科之罪。右刀考官，治伏誓告盟，背違師友，評論善惡，攻伐根本，莫大之罪也。由是觀之，則竊之者當戒，而遵奉者勉焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		三元宮中宿有金名，紫字刻書，來生應為三清神仙之人，當得此文。有其緣會，當齎金寶，奉師效心，依科盟受，閉心奉行，慎勿輕泄，風刀考身。上章乃勉</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">宿善戒輕傳。</span></p>
		<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
		<span style="font-family: 新細明體; color: maroon">三元官，即三清官也。《五老玉檢》</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		云：昔隱禁此書，世無知焉。惟太玄有金閣玉名瓊札紫簡，三元有併晨隱錄，丹臺有黃字之文，將是當來必真人者，乃得受之耳。既有受經之因緣時會，又當齎金寶，奉師效心，依科盟受。既受之後，所謂閉心奉行者，乃默默而行也。風刀義見前。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		修行之法，千日長齋，不關人事，諸塵漏盡，夷心默念，清香執戒，入室東向，扣齒九通，調聲正&#28801;，誦詠寶章。上章言捨事入道，澄心契元。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">按《虛皇四十九章經》云：齋戒者，道之根本，法之津梁。子欲學道，清齋奉戒，念念正真，邪妄自泯。夫清齋者，心齋也。《南華真經》云：若一志，無聽之以耳，而聽之以心，無聽之以心，而聽之以&#28801;，聽止於耳，心止於符。&#28801;也者，虛而待物也。唯道集虛，虛者心齋也。故嚴君平云：虛心以原道德，靜&#28801;以期神明。而陸脩靜齋集亦云：夫人體非聖真，而處身五濁，三尸強盛，內生攻賊，九竅四關，各有所趣，施為之間，動入死地。故設科教儀範之文，以齊其外，著注念凝神之法，以正其心。復以胎元鍊&#28801;之方，制其食味，祈真朝謝之品，滌其過尤，然後趨於學。不學之徒，臻乎冥寂，栖於損之又損之府，契乎無為，則邪譎之關鍵不開，鎮靜之純和可致。蓋人業習深重，難遽合道，使之因齋以屏緣，息心而契道，故須千日長齋，不關人事，則心專而其功久且熟矣。乃得諸根塵漏，自然淨盡。大抵人之一心，儻非妙悟，則不能當體澄寂，故云心無天遊，則六鑿相攘。是以一真之元，未免隨諸根而散漏。今既諸塵消盡，則心自夷而念自默矣。夷心者，坦然平夷。默念者，寂然無念也。然後清香執戒。清香取薰，和&#28801;蓊冥，通真達聖。清以表其心之清，香以表其德之馨也。戒者，檢身律己，止過防非之謂也。執者，寶而持之之謂也。夫既能夷心默念，則一真澄湛，萬法悉空，乃深造乎不持不犯之妙，又何以執戒為哉。雖然唯聖，罔念作狂，苟不如是，則澄治之功疏矣。故必靜存之體先立，然後動察之用，自然昭著也。入室東向者，取其&#28801;也。叩齒九通者，集眾神也。九者，陽數也。《高上寶書神明經》云：叩齒之法，左為天鐘，右為天磬，中為天鼓。若去卻不祥，則鳴天鐘，制伏邪惡，當鳴天磬。若存思集神，念道至真，當鳴天鼓。要閉口緩頰，使聲虛而響應深也。《登真隱訣》云：齒者，膽神之外扞，胃神之威力，坎神之英華也。豈非以外扞而去不祥，以威力而制邪惡，以英華而感至真乎。然後調聲正&#28801;，誦詠寶章。夫聲既調，則知其&#28801;已正，蓋發見於外者如此。故曰心和則&#28801;和，&#28801;和則形和，形和則聲和，聲和則天地之和應矣。《隱註訣》曰：誦經至五百言，則叩齒三通，以舌舐上下唇，咽液三過，令人&#28801;不極而聲清也。經中此一節，蓋指人入道之要法，學者宜盡心焉。豈直口誦而已哉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		誦之一過，聲聞九天。誦之二過，天地設恭。誦之三過，三界禮房。誦之四過，天王降仙。誦之五過，五帝朝真。誦之六過，魔王束身。誦之七過，星宿停關。誦之八過，幽夜光明。誦之九過，諸天下臨。一切神靈，莫不衛軒。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">能依前文修行之法，故誦章之應如此。且以兩儀言之，一為陽儀，為天，故一過聲聞九天。二為陰儀，為地，故二過天地設恭也。後文云二過響地，此本專言地。以前一過方聲聞九天，至此則天神地祇並設恭矣，故兼言之。如《度人經》所謂天地設禮是也。三過表三才之既立，故合三界神靈，莫不敬禮其房也。四過天王降仙。四過以應四象，則東方蒼天、南方丹天、西方素天、北方玄天，四大天王各會集，神仙來降其所。五過五帝朝真。五過，應五行，故五方之帝各總真以來朝，猶護魂侍魄之意。六過魔王束身。六乃太陰之數，蓋六天魔王乃六天故&#28801;也。其力量與天齊同，元始布化，其魔並生，干試學者，初歷小魔，後歷大魔，試之已過，方乃保舉，上登仙品。今於六過，乃六陰數極之時，魔威盛大，而我以六過之功足以伏之，且使之斂束身首，不敢妄干，其功勝矣。七過星宿停關。蓋七過應七星，象人之七竅，今云停關，亦如《度人經》所謂一時停輪之義。八過幽夜光明，蓋八乃少陰數也，幽夜陰所也，今乃乘陽&#28801;而光明矣。九過諸天下臨，一切神靈莫不衛軒。九過功德既備，則其所感有不期然而然者，蓋諸天莫非九天之&#28801;所化而生，一切神靈亦不能外是&#28801;而有，所以莫不翕然而來衛也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">一過徹天，胞原宣通。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">三才一理，本自貫通，是以一過應一元，故云徹天，胞原由之而宣通。且天一生水，在人為精。《內觀經》云：一月為胞，精血凝也。乃由元一黃演之&#28801;，而為之生端，其&#28801;升降不失其度，則生理昌矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">二過響地，胎結解根。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">二過應二儀，故前文兼言天地設恭也。聲發響應，陽唱陰和，天一地二，其序然也。二過響地，則胎結因之而解根，蓋胎根係於地故也。夫地二生火，在人為神，形兆則神有所寓。《內觀經》云：二月為胎，形兆胚也。然胎既兆，則有故根為之結矣。必得洞冥紫戶之&#28801;以滋之，而為之斬根斷死戶，熙頤養嬰童，則胎根之結解矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">三過神禮，魂門練仙。練與鍊同，古字通用，後同。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">三過應三才，蓋天三生木，在人為魂。《內觀經》云：三月陽神為三魂，動以生也。必得長靈明仙之&#28801;，以總統三雲，則魂門練仙矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">四過天王降仙，魄戶閉關。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">四過應四象，上應四天。蓋地四生金，在人為魄。《內觀經》云：四月陰神為七魄，靜鎮形也。必得碭尸冥演由之&#28801;以滋之，則神公攝遊&#28801;而練素華矣。所謂閉關，乃閉其死&#28801;之關，以杜外邪，存生&#28801;也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">五過五帝朝真，藏腑清凍。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">五過應五行，五帝則五方五&#28801;之主宰者也。蓋天五生土，人生五月，五藏乃分。脾土之數始足，見於內為藏，於外為肉。《內觀經》云：五月五行分五藏，以安神也。故必五藏全具，然後五帝朝真也。此皆五仙中靈之&#28801;，以練元藏腑，則紫戶生仙矣。腑者，五藏之配也。為受盛之府也，如小腸為心府，大腸為肺府，膽為肝府，胃為脾府，膀胱為腎府，三焦為命門府是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">六過魔王伏諾，胃管生津。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">六過應六律。功用至此，可以制六陰之魔，故六天魔王，皆伏而敬於心，諾而順於辭也。夫六者，水之成數，故以津言。《內觀經》云：六月六律定六府，用滋靈也。是必得高真沖融之&#28801;以滋之，則斬伐胞樹，滯心遊超上京矣。且府之右有六，而獨言胃何也。蓋胃屬土，為五行之主，可以總括五行。以四時言之，每季土旺一十八日，以五行言之，則非土不成故也。若以藏府之配於十干言之，如甲乙為木，肝膽當之，丙丁為火，心與小腸當之，戊己屬土，脾胃當之，庚辛為金，肺與大腸當之，壬癸為水，腎與膀胱當之。則胃之位適當其六矣。水得土則止，故胃為承津之所也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">七過星宿朗明，孔竅開聰。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">七過應七星，在人為七竅。七者火之成數，火能照物，故應星宿之光。《內觀經》云：七月七星開七竅，通光明也。是得高仙洞笈之&#28801;以滋之而開也。章云七誦重關開是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">八過幽夜顯光，三部八景，整具形神。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">八過應八卦，在人為八景。八者木之成數。木性慈仁，位應東方，出震之地，主陽明之生&#28801;，萬類由之而發生，乃幽夜光明之象，故人之受生，自一&#28801;為祖，而分三元於三部三田之中。一元各具八景，共為二十四真。故上部八景，泥九為君；中部八景，神主絳官；下部八景，其神關元。《內觀經》云：八月八景神具，降真靈也。良由真靈化凝之&#28801;有以滋之，故形神整具而高遊，無終敗矣。按《七籤》</span><span style="color:maroon">
		</span><span style="font-family: 新細明體; color: maroon">
		解結法及《迴元經》云：上部八景：腦神覺元子，字道都。髮神玄文華，字道衡。皮膚神通眾仲，字道連。目神虛監生，字道童。頂髓神靈模蓋，字道周。膂神益歷輔，字道柱。鼻神沖龍玉，字道微。舌神始梁峙，字道岐。中部八景：喉神百流放，字道通。肺神素靈生，字道平。心神煥陽昌，字道明。肝神開君童，字道青。膽神龍德拘，字道放。左腎神春元真，字道卿。右腎神象地無，字道生。脾神寶元全，字道騫。下部八景：胃神同朱育，朱一作來。字道展窮。腸中神兆滕康，字道還大。小腸神蓬送留，字道廚。胴中神受享勃，字道靈。胸膈神廣瑛宅，字道仲。兩滕神辟假馬，字道成。左陰右陽中神扶流起，字道圭。右陰左陽中神苞表明，字道生。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		九過諸天下臨，三關五藏，六腑九宮，金樓玉室，十二重門，紫戶玉閤，三萬六千關節，根源本始，一時生神。上章言如法行道功德等漸。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">九過應九天，故諸天下臨以合人之九宮。九者，金之成數，物成則堅定屬金，四序亦以秋為成物之時也。《內觀經》云：九月宮室羅布，以定精也。惟其德用既備，故名其天曰無想無結無愛天，而號其&#28801;曰自然玄照之&#28801;也。三關者，上玉京關，中夾脊雙關，下尾閒關是也。五藏者，心、肝、脾、肺、腎也。六腑者，大腸為尚書府，小腸為元陽府，膽為蘭臺府，膀胱為太和府，胃為太素府，三焦為無極府也。九宮者，兩眉間入三分為雙田宮，卻入一寸為明堂宮，三寸為丹田宮，亦名泥丸宮，四寸為流珠宮，五寸為帝一宮，明堂上一寸為天庭宮，洞房上一寸為極真宮，丹田上一寸為玄丹宮，流珠上一寸為太皇宮。而五藏亦有九宮也。金樓則重樓也。玉室者，腦之別名也。十二重門者，《黃庭經》云：重中樓闕十二環。註云：喉嚨十二重也。紫戶者，《素靈中篇》云：兩眉之上，其裹有紫戶。玉閤者，《黃庭》謂之玉堂，亦名玉閤也。所謂三萬六千關節，根元本始，一時生神者，蓋形體則漸成，惟神無方，體&#28801;足則神具，非由次第而有，故云一時生神也。《九丹精中記》云：天神一萬八千，身神一萬八千，共三萬六千神，神&#28801;具足，於是而生。以上九過之應，不惟顯生人之理，學士聖胎其道一也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		九過為一遍。一遍周竟，三界舉名，五帝友別，稱為真人。十遍通&#28801;，制御萬靈，魔王保舉，列上諸天。百遍通神，坐致自然，太一度符，元君受生。千遍通靈，坐在立亡，仙童玉女，役使束西。萬遍道備，馳騁龍駕，白日登晨。上章乃序效階差，終致極果。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">一章為一過，九過而生神備足，乃一&#28801;通變，自然而然也。一遍周竟，三界舉名，五帝友別，稱為真人。如《三洞珠囊》云：天真昤降，見授大經，上仙之道，誦而學之，遂成真人。友者，與五帝為儔侶也。別者，序其階差也。十遍則是十倍其功，乃可制御萬靈。百遍通神，坐制自然。太一度符，元君受生。其功又優，故能坐致自然。如六甲致行廚之類，太一度以五符，元君受其生籍也。千遍通靈，坐在立亡。仙童玉女役使束西者，如太上四極真人曰：六&#28801;順運於十方，六甲周行於幽冥。隱化無方，上補天真。飛虛駕景，玉女執巾。萬神奉衛，真人造房是也。夫總行上真之道，則給玉童玉女各三千人，前導鳳歌，後從玄鈞也。萬遍道備，馳騁龍駕，白日登晨者，《雌一玉檢》云：於是五老翼軒，八風扇羽，神電前驅，玉華扶轂，乘雲駕龍，白日昇天。故《黃庭經》亦云：羽服一整八風驅，控駕三素乘晨霞是也。或者以寶章應感之功，經中其言甚著，而誦者如牛毛，得者如麟角，遂以迂遠目之，甚至訕笑而慢侮之，是可憫也。《道德經》云：杳兮冥兮，其中有精，其精甚真，其中有信，信不足，有不信。夫所謂精者，&#28659;天而天，&#28659;地而地，在人而人，在物而物，天地人物，聖真鬼神，同此精也。況夫人之一身，法天象地，備具萬物，獨貴而最靈，故其感通而甚易。昔之忠臣孝子，動天地，感鬼神，載之史冊者，不可勝紀。彼特一時精誠之至，其應猶爾。而&#20917;千日長齋，不關人事，諸塵漏盡，夷心默念，純乎其天者歟。嗚呼，吾於安而行之者，不可得而見矣，利而行之者，萬未一二，勉強而行之者，千無二三。矧夫疑信半之，念慮雜之，好惡賊之，嗜欲汨之，人事累之。其在我者何如也，而可以咎聖經之不驗乎。古之人以修誦而得神仙，如魏紫虛、李順興、司馬子微之類多矣。今學經之士，縱未絕緣離世，苟能金石其志，背塵合真，至心受誦，久久不已，必階仙品無疑也。然苟信不足，則有不信矣。勉之哉，勉之哉</span><span style="font-family:新細明體;color:maroon">。○</span><span style="font-family: 新細明體; color: maroon">自夫學上道至此，分六章。</span></p>
		<p style="line-height: 150%; margin-top: 0; margin-bottom: 0"><b>
		<span lang="EN-US" style="font-family:
新細明體;color:maroon">&nbsp;</span></b></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">洞玄靈寶自然九天生神章經解義卷之一竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
