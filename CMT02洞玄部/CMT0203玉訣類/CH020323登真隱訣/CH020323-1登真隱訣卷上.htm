<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		登真隱訣</span></b></p>
		<p align="left">
		<span style="font-size: 12.0pt; font-family: 新細明體; color: maroon">
		經名：登真隱訣。梁朝道士陶弘景編撰。係慕集早期上清派修仙登真之方術秘訣而成。原本有二十四或二十五卷。現僅殘卉三卷。底本出處：《正統道藏》洞玄部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 24.0pt; font-family: 新細明體; color: maroon">
		登真隱訣</span></b></p>
		<p style="text-indent: 12.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		登真隱訣卷上</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 10.0pt; font-family: 新細明體; color: maroon">
		華陽隱居陶弘景撰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b><span style="font-family: 新細明體; color: maroon">玄洲上卿蘇君傳訣</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-size: 8.0pt; font-family: 新細明體; color: maroon">
		傳中有守一，曲碎洞穿，經中有飛步經，略斷絕。皆學者之所難，故各加詳注，以驅疑蔽也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">真符</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;&nbsp;&nbsp; </span>
		<span style="font-family: 新細明體; color: maroon">太極帝君真符，</span><span style="font-size: 8.0pt; font-family: 新細明體; color: maroon">四符章皆云太極帝君者，是太極之天帝，金闕聖君初學道所受三一之師矣</span><span style="font-family: 新細明體; color: maroon">。上元六符，中元五符，下元五符，</span><span style="font-size: 8.0pt; font-family: 新細明體; color: maroon">上中下元者，謂身中三元之宮，其符字各有所生也</span><span style="font-family: 新細明體; color: maroon">。涓子剖鯉魚所獲，是太上召三一守形也。</span><span style="font-size: 8.0pt; font-family: 新細明體; color: maroon">以符召一，令一守身，猶如紫文告三魂也</span><span style="font-family: 新細明體; color: maroon">。立春、春分、立夏、夏至、立秋、秋分、立冬、冬至，始日也，</span><span style="font-size: 8.0pt; font-family: 新細明體; color: maroon">各以此八節日為始</span><span style="font-family: 新細明體; color: maroon">。朱書，平旦向王，日吞一符。畢，再拜，祝願隨意。</span><span style="font-size: 8.0pt; font-family: 新細明體; color: maroon">初以立春日平旦，向寅朱書白紙，從上元第一始，左手執而祝，祝畢服，服畢再拜，亦可仍併畫十六符剪置，旦旦取服，服上元符存入上宮，上一執取之，中元存中，下元存下，皆如之。凡書服符時，先燒香於左也，按諸經服符多有祝辭，而此云隨意音，是不必須也，亦可作四言音韻，取召見之旨而祝之，已別有立成。</span><span style="font-family: 新細明體; color: maroon">佩頭上，盛以錦囊，勿履垮，五年與真一相見。</span><span style="font-size: 8.0pt; font-family: 新細明體; color: maroon">佩符亦以初守，立春之日平旦，畫符竟，未服仍更朱書三元符白素上，剪為三片，俱執而祝，祝畢，即各卷併內紫錦囊中，佩頭上，畢乃服一紙符。此止立春一節書佩，便可至相見，餘節不須復作，唯更起書服者耳</span><span style="font-family: 新細明體; color: maroon">。吞符以八節日始，十六一日止，後節復服如初。</span><span style="font-size: 8.0pt; font-family: 新細明體; color: maroon">並各以節日旦服，一為始，令符有十六枚，故服盡則止。一節相去四十五日，一氣相去十五日，則從節服符，正氣日畢。六月既存中斗，不容獨不服符。此止舉八節者，猶如後云四節，共一祝事耳，謂亦必宜服符，所以令與夏至、立秋相避也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">寶章</span></b><span lang="EN-US" style="font-family: 新細明體; color: maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		太極帝君寶章，東海青童君授涓子，以封掌名山也。</span><span style="font-size: 8.0pt; font-family: 新細明體; color: maroon">此亦剖鯉魚所得，而不言者，前符已說也</span><span style="font-family: 新細明體; color: maroon">。以朱書素，佩之左肘，勿經洿，佩之八年，而三一俱見矣。</span><span style="font-size: 8.0pt; font-family: 新細明體; color: maroon">當以白畫服佩三元符竟，仍北向，更書白素，如金質之長廣，左手執，亦隨意立祝，祝畢卷內紫錦囊中，佩之左肘，佩亦至相見也。若立春在故年十二月者，仍以其日書佩，至正月朔乃更服之。佩此章符並不得以履穢，今便曲舉動，或致忘誤，可以守一時，佩之，事竟，脫著寢&#29248;器物中也。此云八年三一俱見者，則前符云五年與真一相見，是不盡皆見也。凡言與一相見者，非但見己身之三一也，謂太微中三一帝皇之君，亦下見之，授子經者，亦是也。故先須守此積勤，然後能感彼之一耳</span><span style="font-family: 新細明體; color: maroon">。正月朔旦，青書一符，</span><span style="font-size: 8.0pt; font-family: 新細明體; color: maroon">此亦寶章也</span><span style="font-family: 新細明體; color: maroon">。</span><span style="font-size: 8.0pt; font-family: 新細明體; color: maroon">既服之，便呼為符，刻金佩帶乃成章耳。章猶印章之章，章尺度有制，不可使虧，符如詔劫，大小可得無限，今小令促，&#20943;於章也。每歲朔旦皆服之，須見一乃止，當用好空青、曾青，宜在細研，以水漬去鋼氣，乃以膠和，薄書白紙上，勿令濃厚，亦可用黛青也</span><span style="font-family: 新細明體; color: maroon">。北向再拜吞之，</span><span style="font-size: 8.0pt; font-family: 新細明體; color: maroon">北向書竟，左手執祝訖，再拜乃吞之，亦存入上宮，凡服符以召告身神者，並須拜，若告外神乃不拜，例皆如此</span><span style="font-family: 新細明體; color: maroon">。三一相見之後，以金為質，長九寸，廣四寸，厚三分而書之。</span><span style="font-size: 8.0pt; font-family: 新細明體; color: maroon">金應用黃金，質謂所刻之本主也。如此法乃用十數斤金，非道士所辦。亦可用白金，白金即銀也，此直呼為金，故可得兩用耳。刻縷文字如印法，皆左書也，尺寸並用古</span><span style="font-size: 8.0pt; font-family: 新細明體; color: maroon">尺度，以封掌山川之邪神，掌五嶽之真精也。臨時節度之序，三元真一君自將教之。封掌之事，是欲有役使，其法制未宣，須三一相見，乃可得而受教耳</span><span style="font-family: 新細明體; color: maroon">。事出《太上素靈經》上也。</span><span style="font-size: 8.0pt; font-family: 新細明體; color: maroon">此真經未行於世，是守一之宗本矣</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">九宮</span></b><span lang="EN-US" style="font-family: New MingLiu; color: maroon"><br>
		&nbsp;&nbsp;&nbsp; </span><span style="font-family: 新細明體; color: maroon">凡頭有九宮，請先說之。</span><span style="font-size: 8.0pt; font-family: 新細明體; color: maroon">方施修用，故先列其區域</span><span style="font-family: 新細明體; color: maroon">。兩眉間上&#21364;入三分為守寸雙田，</span><span style="font-size: 8.0pt; font-family: 新細明體; color: maroon">對鼻直上，下際眉上辟方一寸。&#21364;者，&#21364;向後也，以入骨為際，骨內三分以前皆守寸之</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 8.0pt; font-family: 新細明體; color: maroon">
		域，臺闕並在其中，明堂止餘七分耳。既共立一寸之中，而兩邊併列，故名之為守寸雙田也。左有青房，右有紫戶，凡二神居之</span><span style="font-family: 新細明體; color: maroon">。&#21364;入一寸為明堂宮，</span><span style="font-size: 8.0pt; font-family: 新細明體; color: maroon">左有明童真君，右有明女真君，中有明鏡神君，凡三神居之</span><span style="font-family: 新細明體; color: maroon">。&#21364;入二寸為洞房宮，</span><span style="font-size: 8.0pt; font-family: 新細明體; color: maroon">頭中雖通為洞房，而此是洞房之正也，左有無英君，右有白元君，中有黃老君，凡三神居之。按自此以後，并云&#21364;入一寸、二寸、三寸者，明知猶繼眉為本，非從三分後更一寸也。人或謂入三分始得守寸，入一寸始得明堂者，豈其然乎。今引例為據。按五辰法云：鎮星在黃室長谷，黃室長谷在人中，中央直入二分，星如綴懸於上，此則室小而星大，故餘出綴於皮上，若入二分方得黃室者，星何得出外耶。又云直入一寸仍辟方一寸，亦足以助明矣。且今經亦言明堂上一寸為天庭宮，豈應空一寸之上方為天庭耶。明堂上二寸即是帝鄉玄宮，辰星之所在耳，此皆可以為明證矣。若有能見真宮者，當知斯言之不虛也</span><span style="font-family: 新細明體; color: maroon">。&#21364;入三寸為丹田宮，</span><span style="font-size: 8.0pt; font-family: 新細明體; color: maroon">亦名泥丸宮，左有上元赤子帝君，右有帝卿，凡二神居之</span><span style="font-family: 新細明體; color: maroon">。&#21364;入四寸為流珠宮，</span><span style="font-size: 8.0pt; font-family: 新細明體; color: maroon">有流珠真神居之</span><span style="font-family: 新細明體; color: maroon">。&#21364;入五寸為玉帝宮，</span><span style="font-size: 8.0pt; font-family: 新細明體; color: maroon">有玉清神母居之</span><span style="font-family: 新細明體; color: maroon">。明堂上一寸為天庭宮，</span><span style="font-size: 8.0pt; font-family: 新細明體; color: maroon">此又於明堂上，於外&#21364;入一寸之中也，非必一寸正當明堂一寸矣。以人額既岸，故差出三分度後洞房上，其宮前出入之門戶，猶下守寸之中間也，其有上清真女居之也。</span><span style="font-family: 新細明體; color: maroon">洞房上一寸為極真宮，</span><span style="font-size: 8.0pt; font-family: 新細明體; color: maroon">上&#21364;入二寸也，其有太極帝妃居之</span><span style="font-family: 新細明體; color: maroon">。丹田上一寸為玄丹宮，</span><span style="font-size: 8.0pt; font-family: 新細明體; color: maroon">上&#21364;入三寸也，一名玄丹腦精泥丸玄宮，有中黃太一真君居之</span><span style="font-family: 新細明體; color: maroon">。流珠上一寸為太皇宮，</span><span style="font-size: 8.0pt; font-family: 新細明體; color: maroon">上&#21364;入四寸也，其有太上君后居之</span><span style="font-family: 新細明體; color: maroon">。凡一頭中九宮也。</span><span style="font-size: 8.0pt; font-family: 新細明體; color: maroon">此後八宮並各方一寸，唯明堂與守寸共方一寸，守寸非他宮，猶明堂之外臺闕耳。明堂之內上下兩邊猶各一寸，但南北為淺，正七分也。此九宮雖俱處一頭，而高下殊品，按第一為玉帝宮，次太皇官，次天庭官，次極真宮，次玄丹宮，次洞房宮，次流珠宮，次丹田宮，次明堂官，此其優劣之差也。</span><span style="font-family: 新細明體; color: maroon">其明堂、洞房、丹田、流珠四宮之經，皆神仙為真人之道，道傳於世。</span><span style="font-size: 8.0pt; font-family: 新細明體; color: maroon">按今明堂止有存想經，略無祝說之法，疑為未備。洞房即是今洞房先進內經者，止有所誦一文而已，都無存用之事，其道已行於世，未見真本。丹田經即此守三元真一之道也。根源乃出素靈，而其事已備於此，無復所闕。其流珠經，云太極公卿司命之所行，中君小君亦得受之，雖云傳世，而世未嘗見。故中君曰：良勤不休，吾當與之流珠真，此亦中真之上道也，此語似因以語演客，不知遂受不耳</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;&nbsp;&nbsp;
		</span><span style="font-family: 新細明體; color: maroon">
		其玄丹宮經，亦真官司命君之要言，四宮之領宗矣。此一經須太極帝君告，乃與之也，亦時出授耳。</span><span style="font-size: 8.0pt; font-family: 新細明體; color: maroon">玄丹經即三一後者是也，其本亦出素靈。按此道高妙，而與三元同卷者，是蘇君最末所行以得真卿，故紫陽撰出其事，而載傳後耳，本非共一經也。其盟脆既不同科，受傳之時，自可不必與三一俱受，而玄丹經云：旦夕守諸三一訖，乃未存之者，是玄丹家自可得先守一，守一之家不必知玄丹也</span><span style="font-family: 新細明體; color: maroon">。凡合五宮之道行乎世上，有真名者遭值之矣，自非骨相挺命，不聞此言也。</span><span style="font-size: 8.0pt; font-family: 新細明體; color: maroon">世人有受此道者甚多，而修守之者無一，此身中之神不如他法，上真所寶祕，亦足為業，今此一道若行之則長生，不行則死矣，乃皆非骨挺之謂也</span><span style="font-family: 新細明體; color: maroon">。又有玉帝宮，玉清神母居之；又有天庭宮，上清真女居之；又有真極宮，太極帝妃居之；</span><span style="font-size: 8.0pt; font-family: 新細明體; color: maroon">前謂極真，此云真極，二字上下，未詳孰正，恐後或是誤耳</span><span style="font-family: 新細明體; color: maroon">。又有太皇宮，太上君后居之。此四宮皆雌真一也，道高於雄真一也，並有寶經以傳已成真人者，未得成真，非所聞也，其雌真之要，亦自不授之矣。</span><span style="font-size: 8.0pt; font-family: 新細明體; color: maroon">前五宮其神皆男，故謂雄一，此四宮皆女，是為雌一。凡上清太微中之九宮，則有真君居之，故人頭亦設此位以相應耳，所謂虛和可守雄，蕭蕭可守雌。蕭蕭者，單景獨往之謂也，在世學雖未成真，胸懷滓滯，故不可修之也。五千文亦言知其雄，守其雌也。</span><span style="font-family: 新細明體; color: maroon">此四宮人皆有之，但不修此道者，宮中空空耳，夫不盡修於九宮者，宮亦空耳，非但雌家四宮而已。至於丹田宮中常有帝君，守寸常有大神，不復問須守乃見在宮耳，修之者神仙，不修者以壽死矣。</span><span style="font-size: 8.0pt; font-family: 新細明體; color: maroon">如此則凡俗庸猥之人，身中亦皆三一常具，但不能修守者，須其人壽畢便去，去即致死。若所得之法常能修存，則諸空宮之中亦隨事受神，非但丹田中一帝君也。守一不殆，其壽限一過，便無復死期，以至於相見，相見則得道矣</span><span style="font-family: 新細明體; color: maroon">。雄雌一神，男女并可兼修之無在也，唯&#20915;精苦之至乃獲益矣。</span><span style="font-size: 8.0pt; font-family: 新細明體; color: maroon">此謂雌雄之一，男女皆可俱修，不分別其男女之異也。若男人守雌亦為雌形，女子守雄則猶雄狀，但三卿是我身中精化所結，當各依本別其男女耳。守一之理，先宜一二年中精思苦到，須得髣&#39668;，便易為存想也</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		&nbsp;&nbsp;&nbsp; </span><span style="font-family: 新細明體; color: maroon">守寸為始守一之法。</span><span style="font-size: 8.0pt; font-family: 新細明體; color: maroon">尋經中序說，前後不相次類附，或始未分乖，或事用超涉，不可都依本宣而寫之，今更詮貫次第，鈔拔源領，其大字悉是本文所載，不加損益，但條綜端緒，令以次依按耳</span><span style="font-family: 新細明體; color: maroon">。以立春之日夜半之時，正坐東向，</span><span style="font-size: 8.0pt; font-family: 新細明體; color: maroon">經後云立夏南向，立秋西向，立冬北向，訣曰此是守三元真一之法，俱用四立之夜，亥時後便可就行事，各向月建，四立則四孟，非正方也，五斗分至乃四仲耳。各平坐閉氣臨目握固兩膝上，乃先存守寸如法</span><span style="font-family: 新細明體; color: maroon">。兩眉間上，其裹有黃闕紫戶、絳臺青房，共構立守寸之中，左右耳，</span><span style="font-size: 8.0pt; font-family: 新細明體; color: maroon">此即前&#21364;入三分之域，臺闕於三分之中，兩邊其廣一寸，列於左右，各方三分，令中間開四分為道，內通明堂，上出通天庭前戶也</span><span style="font-family: 新細明體; color: maroon">。守寸左面有絳臺，</span><span style="font-size: 8.0pt; font-family: 新細明體; color: maroon">臺之形狀如今城門邊方樓，外及上下，皆以赤玉作之，樓上之中有窗戶，帷帳並青色，而神居其內</span><span style="font-family: 新細明體; color: maroon">。右面有黃闕。</span><span style="font-size: 8.0pt; font-family: 新細明體; color: maroon">闕形猶似臺，亦正方外通，以黃玉作之，闕上之中有窗戶，帷帳並紫色，而神居其內。</span><span style="font-family: 新細明體; color: maroon">其九宮真人出入，皆從黃闕、絳臺中間為道，故以道之左右置臺闕者，以司非常之氣，伺迎真人之往來也。</span><span style="font-size: 8.0pt; font-family: 新細明體; color: maroon">此是說耳，非存思事也。頭中九宮真神出入之所由，外雖有上帝信命，不得即前，故二神常握鈴守衛，猶如今城門之防也。方諸洞房云，紫戶入者謂斗星，從其中間入洞房中，非止從黃闕、紫戶之內偏入也，蓋舉其一名耳。九宮皆各有前戶後戶，以相通洞上四宮，從天庭前出，仍下守寸臺闕裹面出於外，唯泥丸一宮有下門，以通喉中，與中下兩宮相關也</span><span style="font-family: 新細明體; color: maroon">。紫戶大神名平靜，字法王，</span><span style="font-size: 8.0pt; font-family: 新細明體; color: maroon">在右邊者</span><span style="font-family: 新細明體; color: maroon">。青房大神名正心，字切方，</span><span style="font-size: 8.0pt; font-family: 新細明體; color: maroon">在左邊者。此二神皆居房戶之內，故不以臺闕為號</span><span style="font-family: 新細明體; color: maroon">。形並如嬰孩，</span><span style="font-size: 8.0pt; font-family: 新細明體; color: maroon">如嬰兒始生之狀，玉色</span><span style="font-family: 新細明體; color: maroon">，</span><span style="font-size: 8.0pt; font-family: 新細明體; color: maroon">而坐常相向也</span><span style="font-family: 新細明體; color: maroon">。各服衣如其房戶之色，</span><span style="font-size: 8.0pt; font-family: 新細明體; color: maroon">右邊紫，左邊青，皆幔帛，非錦也</span><span style="font-family: 新細明體; color: maroon">。手執流金鈴，</span><span style="font-size: 8.0pt; font-family: 新細明體; color: maroon">各執一鈴，兩手共把之，流金鈴即火鈴也</span><span style="font-family: 新細明體; color: maroon">。無質而赤光。</span><span style="font-size: 8.0pt; font-family: 新細明體; color: maroon">狀如火燜之形。此二神身中亦有風雲之氣，煥赫守寸之境</span><span style="font-family: 新細明體; color: maroon">。暮&#21351;及存思之時，</span><span style="font-size: 8.0pt; font-family: 新細明體; color: maroon">若單存諸九宮之夕，初&#21351;亦存祝如此，若值守諸九宮之夜，至臨&#21351;存時又先如此</span><span style="font-family: 新細明體; color: maroon">。先存二大神髣&#39668;在見，</span><span style="font-size: 8.0pt; font-family: 新細明體; color: maroon">閉氣存思具如前形，既在其宮，便如&#35241;見</span><span style="font-family: 新細明體; color: maroon">。仍三呼其名字，</span><span style="font-size: 8.0pt; font-family: 新細明體; color: maroon">當心呼曰</span><span style="font-family: 新細明體; color: maroon">：紫戶大神名平靜字法王</span><span style="font-size: 8.0pt; font-family: 新細明體; color: maroon">二二二二</span><span style="font-family: 新細明體; color: maroon">，青房大神名正心字切方</span><span style="font-size: 8.0pt; font-family: 新細明體; color: maroon">二二二二</span><span style="font-family: New MingLiu; color: maroon">
		</span><span style="font-family: 新細明體; color: maroon">。如此乃通氣而微祝曰：</span><span lang="EN-US" style="font-family: New MingLiu; color: maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		紫戶青房，有二大神，手把流鈴，身生風雲，挾衛真道，不聽外前，使我思感，通達靈關，出入利貞，上登九門，即見九真，太上之尊</span><span style="font-size: 8.0pt; font-family: 新細明體; color: maroon">六韻</span><span style="font-family: 新細明體; color: maroon">。祝畢，方乃存思三一洞房九道諸要道也。</span><span style="font-size: 8.0pt; font-family: 新細明體; color: maroon">九道即九宮之道。諸單修明堂、洞房、玄丹者，皆先存祝如此。雌一之妙，亦依此法。夫頭中九宮之位，有二神，則左神為上，乃次右。有三神者中為上，次左，次右。存修之始，必從下起，故守寸先紫戶，洞房先白元，其明堂先左者，女例貴於男也。唯丹田帝鄉是我身中之精化，非外來之品次，故末乃存之耳。若非上宮在身下者，則左為上，次中次右也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">明堂</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;&nbsp;&nbsp; </span>
		<span style="font-family: 新細明體; color: maroon">明堂中</span><span style="font-size: 8.0pt; font-family: 新細明體; color: maroon">存守寸畢，次存此。若不守一，單用此亦佳。若上守一，不行此亦無嫌，能兼之者益善耳。</span><span style="font-family: 新細明體; color: maroon">左有明童真君，諱玄陽，字少青；</span><span style="font-size: 8.0pt; font-family: 新細明體; color: maroon">存為男形</span><span style="font-family: 新細明體; color: maroon">。右有明女真君，諱微陰，字少元；</span><span style="font-size: 8.0pt; font-family: 新細明體; color: maroon">存為女形</span><span style="font-family: 新細明體; color: maroon">。中有明鏡神君，諱照精，字四明。</span><span style="font-size: 8.0pt; font-family: 新細明體; color: maroon">存亦男形</span><span style="font-family: 新細明體; color: maroon">。此三君共治明堂宮，並著錦衣綠色，腰帶四玉鈴，口銜赤玉鏡，鏡鈴並赤色。</span><span style="font-size: 8.0pt; font-family: 新細明體; color: maroon">上下同服綠色錦衣，腰帶四赤玉鈴，前後左右各一，口銜赤玉鏡之鼻，鏡面向外。鈴鏡雖有質而赤光照洞，聲明煥徹，響映九宮</span><span style="font-family: 新細明體; color: maroon">。頭如嬰兒，形亦如之，對坐俱向外面，或相向也。</span><span style="font-size: 8.0pt; font-family: 新細明體; color: maroon">並如始生之形，金光玉色，白日三人俱向外，夜則左右俱向中央。</span><span style="font-family: 新細明體; color: maroon">此明堂之道也。</span><span style="font-size: 8.0pt; font-family: 新細明體; color: maroon">若守一以次存明堂者，至此便各呼其位號三過</span><span style="font-family: 新細明體; color: maroon">。曰</span><b><span lang="EN-US" style="font-size: 10.0pt; font-family: 新細明體; color: maroon">#1</span></b><span style="font-family: 新細明體; color: maroon">明童真君諱玄陽字少青</span><span style="font-size: 8.0pt; font-family: 新細明體; color: maroon">二二二二</span><span style="font-family: 新細明體; color: maroon"> 
		，明女真君諱微陰字少元</span><span style="font-size: 8.0pt; font-family: 新細明體; color: maroon">二二二二</span><span style="font-family: 新細明體; color: maroon">，明鏡神君諱照精字四明</span><span style="font-size: 8.0pt; font-family: 新細明體; color: maroon">二二二二</span><span style="font-family: 新細明體; color: maroon">。又叩齒九通止，乃次存洞房也。若非守一之時，止行於後諸事用者，亦先存如此，畢乃各依後法耳。<span lang="EN-US"><br>
		&nbsp;&nbsp;&nbsp; </span>若道士恐畏，</span><span style="font-size: 8.0pt; font-family: 新細明體; color: maroon">凡云道士者，謂修道之士也，既山居獨處，脫有邪魔來犯，及心中不寧，振懼之時，應為此法</span><span style="font-family: 新細明體; color: maroon">。存三神，使嗚玉鈴，使聲聞太極，</span><span style="font-size: 8.0pt; font-family: 新細明體; color: maroon">存三神各以手搖鈴，腰帶四鈴，覺耳聞其聲，震動響徹天上太極宮也</span><span style="font-family: 新細明體; color: maroon">。存使吐玉鏡赤光，令萬丈，</span><span style="font-size: 8.0pt; font-family: 新細明體; color: maroon">亦覺吐鏡光於守寸出，照徹四方，圓繞各五十里，一百六十六步四尺，凡所住處當先步四面周匝，至某山某村某界域，令得合此數後，存光之時，使鯈然至此而止則易也。每事皆須精旨如此，不但斯一法而已</span><span style="font-family: 新細明體; color: maroon">。存之俱畢，因三呼三君名字，叩齒九通，則千妖伏息，萬鬼滅形也。</span><span style="font-size: 8.0pt; font-family: 新細明體; color: maroon">存畢呼名位，如前以次云云也</span><span style="font-family: 新細明體; color: maroon">。</span><span style="font-size: 8.0pt; font-family: 新細明體; color: maroon">此一條是制&#21364;邪精&#34886;妖之法</span><span style="font-family: 新細明體; color: maroon">。<span lang="EN-US"><br>
		&nbsp;&nbsp;&nbsp; </span>若道士飲渴，</span><span style="font-size: 8.0pt; font-family: 新細明體; color: maroon">此謂渴於飲也，亦或應是饑渴字</span><span style="font-family: 新細明體; color: maroon">。亦存三君並口吐赤氣使灌己口，口因吸而咽之，須臾自飽也。</span><span style="font-size: 8.0pt; font-family: 新細明體; color: maroon">此當存吐赤氣於守寸中，鬱鬱然下入我口，口乃吸取吞咽無數，行吐行咽，以飽為度，此一條是止饑渴之法</span><span style="font-family: 新細明體; color: maroon">。<span lang="EN-US"><br>
		&nbsp;&nbsp;&nbsp; </span>若道士夜行暗不見路，又存三君，</span><span style="font-size: 8.0pt; font-family: 新細明體; color: maroon">繼前諸事而言，故有文字耳</span><span style="font-family: 新細明體; color: maroon">。使口出三火光照前，須臾路自朗明也。</span><span style="font-size: 8.0pt; font-family: 新細明體; color: maroon">此亦各吐一赤光，狀如火明，從守寸出，列前遠照渟徹，存注如似目見，明朗便行，行存行進，勿得休息。此一條是照暗之法</span><span style="font-family: 新細明體; color: maroon">。<span lang="EN-US"><br>
		&nbsp;&nbsp;&nbsp; </span>若行凶處危難之中，有刀兵之地，</span><span style="font-size: 8.0pt; font-family: 新細明體; color: maroon">既未能坐在立亡，及遠竄無人之鄉，世事多虞，忽有危急，則無以禳衛，故顯此法，至於世人精向者，亦可行之，所以獨無道士之目也</span><span style="font-family: 新細明體; color: maroon">。急存三君，使嗚玉鈴，精而想之，</span><span style="font-size: 8.0pt; font-family: 新細明體; color: maroon">存各奮四鈴，振赤鏡光，以掩擊敵人及凶惡之處，覺令彼甲遇此光皆即頓仆也</span><span style="font-family: 新細明體; color: maroon">。敵人自然心駭意懾，不復生割心也。</span><span style="font-size: 8.0pt; font-family: 新細明體; color: maroon">割謂割奪之割，亦可應作害字。此一條是辟&#21364;凶惡之法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: 新細明體; color: maroon">&nbsp;&nbsp;&nbsp; </span>
		<span style="font-family: 新細明體; color: maroon">
		若道士欲求延年不死，疾病臨困求救而生者，當正安寢，偃</span><span style="font-size: 8.0pt; font-family: 新細明體; color: maroon">&#21351;握固，閉氣暝目定心，先髣&#39668;存日月在明堂中，日左月右，存三君如上法</span><span style="font-family: 新細明體; color: maroon">。存明堂三君，並向外長跪。</span><span style="font-size: 8.0pt; font-family: 新細明體; color: maroon">夜存亦令向外也，此人形既&#21351;，神亦隨偃，而尚長跪狀如立時。凡身中之神有&#21351;，而存者於此為明，猶如守寸臺闕，豈容回轉，故自附形而側矣，然要應作坐想也</span><span style="font-family: 新細明體; color: maroon">。口吐赤氣使光貫我身令匝，</span><span style="font-size: 8.0pt; font-family: 新細明體; color: maroon">各吐赤鏡光氣，從守寸中出，漸漸繞身</span><span style="font-family: 新細明體; color: maroon">。我口傍咽赤氣，唯多無數，當閉目微咽之也，</span><span style="font-size: 8.0pt; font-family: 新細明體; color: maroon">隨吸取所貫之赤氣而咽之，唯覺勃勃入口，下流胸腹</span><span style="font-family: 新細明體; color: maroon">。須臾赤氣繞身者變成火，火因燒身，身與火共作一體，內外洞光，良久乃止。</span><span style="font-size: 8.0pt; font-family: 新細明體; color: maroon">狀似拘魂之法，使火通燒身表裹骨肉，如然炭之狀乃佳</span><span style="font-family: 新細明體; color: maroon">。名曰日月鍊形，死而更生者也。</span><span style="font-size: 8.0pt; font-family: 新細明體; color: maroon">此當初遇疾病，即宜作此法治之。若方待困篤，恐存想不復能精，微覺便速修行。此一條是治病消疾之道，行之無的時節也</span><span style="font-family: 新細明體; color: maroon">。<span lang="EN-US"><br>
		&nbsp;&nbsp;&nbsp; </span>又暮&#21351;為之，則必長年不死也。</span><span style="font-size: 8.0pt; font-family: 新細明體; color: maroon">謂夕夕為之，以求延年，既非高法，故止不死而已，亦</span><span style="font-size: 8.0pt; font-family: 新細明體; color: maroon">小道可觀者矣。此一條是兼修行長生之法，即明堂家常用之道也</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;&nbsp;&nbsp;
		</span><span style="font-family: 新細明體; color: maroon">
		又數存咽赤氣，使人顏色反少，色如童子，此不死之道。</span><span style="font-size: 8.0pt; font-family: 新細明體; color: maroon">謂非治疾，及暮&#21351;存想之時，亦常宜存咽赤氣，亦存三君口吐，從守寸中出，下入我口，乃咽之耳。此一條是還童之道矣</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		&nbsp;&nbsp;&nbsp; </span><span style="font-family: 新細明體; color: maroon">明常之要畢矣。</span><span style="font-size: 8.0pt; font-family: 新細明體; color: maroon">凡此明堂之事，乃有七條，皆備盡諸法，唯通無祝辭一事，按常真之道，亦是明堂家法，而存祝殊為委曲，又恐明堂別有太經，此傳中蓋是鈔略耳</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		&nbsp;&nbsp;&nbsp; </span><span style="font-family: 新細明體; color: maroon">
		旦起，皆咽液三十過，以手拭面摩目以為常，存液作赤津液。</span><span style="font-size: 8.0pt; font-family: 新細明體; color: maroon">此一條以猶配明堂家事。有皆字者，謂行明堂延年之法，旦旦皆應如此耳，亦可兼是守一家用，雖通兩法，同為一行耳</span><span style="font-family: 新細明體; color: maroon">。</span><span lang="EN-US" style="font-family: New MingLiu; color: maroon"><br>
		.</span><b><span style="font-family: 新細明體; color: maroon">洞房</span></b><span lang="EN-US" style="font-family: New MingLiu; color: maroon"><br>
		&nbsp;&nbsp;&nbsp; </span><span style="font-family: 新細明體; color: maroon">又當兼行洞房，</span><span style="font-size: 8.0pt; font-family: 新細明體; color: maroon">從守寸、明堂，便次洞房，乃得丹田，故謂宜兼行，不得略度於中間也</span><span style="font-family: 新細明體; color: maroon">。洞房之中，自有黃闕紫戶玄精之室，身中三一尊君常棲息處所也。</span><span style="font-size: 8.0pt; font-family: 新細明體; color: maroon">此黃闕紫戶，非謂守寸者也，是洞房宮中別自有之，猶如玄丹云紫房綠室耳。上一帝君亦時入其中，玉字所存是也，中下兩一不得棲遊，此言三一，舉其綱會，且尊君之稱，亦止謂帝君是三一之尊者矣</span><span style="font-family: 新細明體; color: maroon">。兼行之者，見一神益速也。</span><span style="font-size: 8.0pt; font-family: 新細明體; color: maroon">所存既多，故致感亦速也</span><span style="font-family: 新細明體; color: maroon">。洞房真人須守一為根本，</span><span style="font-size: 8.0pt; font-family: 新細明體; color: maroon">從外至內，緣始及終，根本之來，由一而起</span><span style="font-family: 新細明體; color: maroon">。守一真人須洞房為華蓋，</span><span style="font-size: 8.0pt; font-family: 新細明體; color: maroon">光儀覆廕，以成其道</span><span style="font-family: 新細明體; color: maroon">。故三一相須，洞房相待，雖其居不同，而致道用者須齊也。</span><span style="font-size: 8.0pt; font-family: 新細明體; color: maroon">九宮之道，乃宮宮各用，至於兼修，則多多益善，事旨既殊，不相妨礙，但患經難備曉，而誠易厭替，是以學者比肩，未有得其塵毫者矣。</span><span style="font-family: 新細明體; color: maroon">洞房中有三真，左為無英公子，右為白元君，中為黃老君，三人共治洞房中，此飛真之道，別自有經。</span><span style="font-size: 8.0pt; font-family: 新細明體; color: maroon">按此三真是洞房之常神，而九真乃使假化，離合白元、無英，合為一真。又白元在肺，不入洞房，且方諸玉字，止黃老一君而已</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span lang="EN-US" style="font-family: New MingLiu; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">登真隱訣卷上竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-size: 10.0pt; font-family: New MingLiu; color: maroon">
		&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b>
		<span lang="EN-US" style="font-size: 10.0pt; font-family: New MingLiu; color: maroon">
		#1</span></b><span style="font-size: 8.0pt; font-family: 新細明體; color: maroon">『曰』字上疑有脫文</span><span style="font-family: 新細明體; color: maroon">。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
