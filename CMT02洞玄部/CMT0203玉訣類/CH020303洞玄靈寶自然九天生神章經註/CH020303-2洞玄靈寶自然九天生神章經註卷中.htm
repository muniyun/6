<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		洞玄靈寶自然九天生神章經註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：洞玄靈寶自然九天生神章經註。元人華陽復撰。三卷。底本出處：《正統道藏》洞玄部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-top: 0; margin-bottom: 0" align="center">
		<b><span style="font-size: 16.0pt; font-family: 新細明體; color: maroon">
		洞玄靈寶自然九天生神章經注卷中</span></b></p>
		<p style="line-height: 150%; margin-top: 0; margin-bottom: 0" align="center">
		<span style="font-family: 新細明體; color: maroon">華陽復注</span></p>
		<p style="line-height: 150%; margin-top: 0; margin-bottom: 0">　</p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　元始天尊，時靜處閒居，偃息雲宮黃房之內，七寶幃中，熙夷養素，空碧鍊真，耽咀洞惠，俯研生神，理微太混，嘯朗九天。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　天尊閑居偃息，養素鍊真，靜中自適，熙夷太和也。空碧，始青天&#28801;也。雲官黃房，七寶幃，天宮粧嚴也。咀研，玩味也。洞惠生神，道書旨義也。理微大混，至理幽微，不露端倪也。嘯朗者，舒嘯軒豁靈襟也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		是時飛天大聖無極神王、玉輔上宰、四協侍晨，清齋建節，侍在側焉。憑瓊顏而妙感，仰靈眸而開襟，竊神章而踊躍，餐天音而蒙生，敢乘機而悟會，冒靈盻而披心。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　神王、上宰、侍晨，皆近臣。四協與四輔同，前疑後丞，左輔右弼也。清齋者，虛心以待問。建節者，神王手持，奉命用以徵召萬神。瓊顏，玉潔也。靈眸靈盻，言無所不照。神王此時仰瞻天顏，聞天音而慕神章，豁然有悟，因乘機冒干靈盻，披陳夙心，有所請焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		於是飛天大聖無極神王，前進作禮，稽首而言，上白天尊：賤臣幸會，得仰侍靈軒，不以短狹，叨濯冥津，重悟凝玄，位登神王，總御生死，領括天仙，賞監七覺，遠覽遐方，雍觀上宰，對曰侍晨。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　神王欲請玉章，先致詞於天尊，自言不量短狹之才，叨濯心垢於冥海之津。重悟凝玄者，深造玄玄也。總御生死以下，皆神王之職分也。賞監七覺，承帝命錫寵於學道之人也。蕭真祐謂七覺者，《靈寶定觀經》云：學道之人有七候，一者心得定，易覺諸塵漏。二者宿疾普消，身心輕爽。三者填補夭損，還年復命。四者長生久視，名日仙人。五者鍊形為&#28801;，名曰真人。六者鍊&#28801;成神，名曰神人。七曰鍊神合道，名曰至人。雍和也，言職當雍和，仰觀以事上宰，若侍晨與之對司也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		方當乘機應會，履九太陽，洞履陰符，撫掌兆民。大運將期，數終甲申，洪流蕩穢，凶&#28798;彌天，三官&#30391;筆，料別種人，考筭功過，善惡當分。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　機者，事之先。會，遇也。履，行也。九乃亢陽洞通也。符，籍也。言陽極陰生，通履陰籍。三官，天、地、水也。&#30391;動筆端，分別人之平生善惡，以降休咎。種人，蕭真祐云：四梵天謂之四種民天，在二十八天之上，三&#28798;之所不及也。神王愍當時有洪水之厄，故乘機請經，宣揚道力，以拯救之。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		自赤明以來，至上皇元年，依元陽玉匱，受度者應二十四萬人。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　赤明，靈寶度人之時。上皇，神寶出書之時。元陽乃紫微之官。九幽玉匱有明真科條，紀人功過。受度者，皆為善之人。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		開皇以後，數至甲申，諸天選序，仙曹空廢，官僚不充，遊散職司，皆應選人。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　開皇、天上劫名，在上皇之後。定錄君曰：昨東華集諸司命，土地靈神，典司之徒，檢課簡錄，見天下之人為善者少，五十分中無一，&#20917;為神仙者乎。仙曹空廢，無稱職者，又遊散諸司，亦皆怠情。考校有過者，上仙降為下仙，下仙黜為地下主者，俾其改悔勤修，仍復舊職。昔上元夫人位至元君，不勤帝局，虧替正事，降適過禮，朝宴失節，輕泄天寶，降授下真，削真皇之籙，退紫虛之任。以此見仙曹陞黜，豪髮無差。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		依元陽玉曆，當於三代，更料有心積善建功，為三界所舉，五帝所保，名在上天者，取十萬人以充其任，又當別舉一十二萬人，以充儲官。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　前云玉匱，校死魂也。此言玉曆，紀仙曹之職也。三代，祖宗積善也，擇其奕世有功者，充仙官之任，儲者副貳之職。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">如此之例，或以宿名玄圖，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　此選仙官之例，取名在上天者，如司馬子微名在丹臺絳闕之類。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或骨像合仙，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　人稟天地之清&#28801;，生而不俗，鶴頸龜腮，碧瞳雙踝，飄飄然抱凌雲之姿，所謂道林法器者，足膺此選。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或以滅度，因緣轉輪，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　修行道未成而終，日滅度，亦得遷轉為仙官。昔鄭仁安生於禪黎，三日能言，便知宿命。年十二，面有玉光，棄家遊山林，後滅度於北戎之阿，獲證果，號丹靈老君是也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或篤好三寶，善功徹天，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　三寶，道經師也。教法存焉。學者誦其言以明其道，又能轉化未悟，皆篤好也。又《秘真藏經》曰：貪性寂滅，塵累無染，戒行不虧，名曰法寶。嗔性不起，不憤外塵，定無生轉，是名師寶。癡性無取，無惱無患，惠通無&#30861;，是名道寶。食嗔癡三毒消滅，則三寶自見，善功徹天矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或供養師寶，為三官所稱，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　師者，所以傳道立教授經也。自古仙聖無師不度。至於常人，學業亦因師以傳授，可不敬信而供養乎。服勤盡誠，确導教戒，宜為三官稱舉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或修齋奉戒，功德積感，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　齋者，齊其思慮，薄味全真。戒者，如靈寶九戒、正一十戒之類。奉持久久不怠，以積功德。李昌齡曰：日用之謂功，日新之謂德。天仙一千三百善，日行一善，只在四年。地仙三百善，行之只在一年。但人多中道而廢，不聞穿石禮樹之說乎。紫虛元君曰：昔傅先生自少好道，入焦山石室中，積七年。忽遇太極真人授以木鑽，使之穿一磐石。戒曰：石透，吾當度汝。石厚五尺，傅穿之不怠，積四十七年，石忽透，真人果來度之。南嶽夫人曰：昔有人勵志於道，然不知求道之方。唯日夕禮一枯樹，如是二十八年，樹忽生花，有汁如蜜，其人取花及汁吞服，遂得長生。噫，木石無情，尚能感通，&#20917;修齋奉戒，積功德以格高靈者乎。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或施散財寶，建立道堂，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　凡殖貨財，貴能施賑，否則為大盜積耳，徒貽達者之笑。建立道堂，乃興&#21081;琳宇，安奉尊像，演說經教，使人生善心。《妙法本相經》云：太玄紫虛真人，悟前生造招賢集仙道館，寫經萬巷，常以齋食衣服，供養不輟，得為真人。事載琅函，誠不虛也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或救卹窮乏，載度天人，</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　惻隱之心，人皆有之，何忍見窮乏而不救乎，宜隨力量而卹之。昔周息化好布施，雖窮困辛苦不倦。智觀真人化為丐者，以驗其事，周果樂施，即日度為西華真人。宋聖曆間，梓州大饑，佑聖真君化為一叟，賣蒸&#40172;蕬，所活者眾。建隆末，河北路饑，真君又化為商，運粟麥十五萬斛入城，商忽不見，官取賑濟，傍及鄰郡。真君位登高真，猶如此者，一念好生之仁，如天不息也。又如黃兼濟雜粟，不增元價，紫俯真君敬禮，令坐太守張乖崖之上。王士良耀米，令耀者自量，一言而降甘雨，功行昭然。吉人為善，可不勉哉。載度者，若地之載物，舟之度人也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">或為三師，建功充足，天官有名。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　三師，經籍度三師也。立科範以濟度死生，學者遵其遺法，揚道化以立功行，若積累充足，天官書名矣。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		考筭簿錄，三官相應，皆逆注種名，上下有別，毫分無遺。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　三官分九宮，總十十七府，百二十曹。左陽生宮，右陰死宮。左府青簿書功，右府黑簿書過。其有罪中涉福，福中涉罪，不專於一曹也。或三年，或九年，或二十四年，皆考筭之期。若三官文籍相同，方注種名之數，逆注者善未足，亦注入。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		又九幽之府，被東華青宮九龍符命，使拔九幽玉匱男女死魂、宿名有善，功德滿足，應受開度者，取三十二萬人，以充甲申驅除之後，開大有之民。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　九幽之府，九地九陰，治死魂處。東華青宮，按《黃&#28801;陽精經》云：扶桑，洞陽也。主領生籍，以九龍符命下九幽府，選擇男女死魂，嘗有善功者，以受開度。大有者，蕃盛也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">當此之時，生死交會，善惡分判，得過者真為樂哉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　分判，別白善惡也。為惡不免於殃，作善召祥而無害，豈不樂哉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		然三官相切，文墨紛紜，龍門受會，鳥母督仙。萬聖顯駕，盡夜無閒。功過平等，使生死無偏。此之昏鬧，亦臣之憂矣。大期既切，觸事闕替，恒恐一旦受罹公門。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　切，磨也。文墨紛紜，簿書繁冗。龍門，在河東水會之處。浮山真率，謂鳥母水神也，嘗於過去劫，奉坤母之召，於龍門制會河源，仍以大鳳車，於水中載學仙之人，昇于崑崙，所謂督仙也。萬聖千真，察人善惡，使生死皆當於公道，神王不勝事煩，恐有遣闕，未免於憂。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		伏聞天尊造大慈之化，垂憐蒼生，開九天之奧，以濟兆民。明科有禁戒，非賤臣所可參聞。然大數有期，甲申垂終，運度促急，大法宜行。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　玉清修行四法，以慈為先，老氏三寶，以慈為首。聖人擴而充之，無一物不被其澤。明真科戒，傳經限期有定，令神王請非其時者，急於度人也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		使有心者得於考筭之中，聞於法音，開示於視聽，勸化於未悟者也。緣玆上陳，懼觸天顏，願見哀憫，賜所未聞。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　請經，欲使有心學道而未悟者，得霑玄化，進修善行，免獲戾於三官也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		於是天尊俯几高抗，凝神遐想，仰誦洞章，嘯詠琳琅。良久，忽然歎曰：上範虛漠，理微太幽，道達重玄，&#28801;冠神霄，至極難言，妙亦難超。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　俯几，有接下之容。高抗，仰之彌高也。凝神遐想，有所思也。仰誦洞章，嘯詠琳琅，清響振激也。上範虛漠，理微太幽，道達重玄，&#28801;冠神霄者。經之妙範至理，虛曠幽遠，其道則通貫眾妙，其&#28801;則肇自神霄。神霄者，九霄之一也。領率諸天。此言玉章有不可名言之妙，諸經未有出其右者也。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		子既司帝位，受任神王，飛天翼於瓊闕，四宰輔於明輪，遐盼極覽，領綜無窮，雍和萬化，撫料蒼生。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　神王司位則為帝，受任則為王。《三十九章注訣》謂：瓊闕太微之館，實天帝玉字也。又云：人間日月為明輪，皆須神王翼贊而宰輔也。此外雍和萬物生化，遐昤極覽四方，領綜事務，非止一端。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		今大運啟期，三五告辰，百六應機，陽九激揚，洪泉鼓波，萬&#28798;厲天，四宮選舉，以充種民，三代昏亂，善惡宜分。子當勞心兆庶，疲於三官，興廢之際，事須開能，今以相委，其勉之焉。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">　　此天尊昔勉神王，救民於洪水之中。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		寶書妙重，九天靈音，施於上聖，非鬼神所聞。明真有格，四萬劫一傳。今冒禁相付，子祕之矣，慎勿輕傳。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">　　傳授靈章，丁寧告戒，如是之切，可不謹與。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		登命九天司馬、侍仙玉郎，開紫陽玉笈，雲錦之囊，出九天生神玉章。四輔列位，五老監真，太一命辰，玉帝唱盟，一依俯仰明真具典，南向長跪，以付飛天無極神王。法事既畢，諸天復位。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　登命，不移時也。侍仙玉郎，典經之官。紫陽，藏經之所。玉笈雲錦，貯經之囊。四輔與四協同。五老，玉清昊極元老、虛皇靈光始老、玄華寶天真老、露眇太極祖老、娑鬱洪京仙老。太一，中黃太一。命辰，擇良辰也。玉帝，高上玉帝也。監真唱盟，俯仰長跪，皆明真傳經之式。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		天尊重告飛天神王，此九天之章，乃三洞飛玄之&#28801;，三會成音，結成真文，混合百神，隱韻內名。故大一戒觀，攝生十方，領會洞虛，啟誓丹青。</span></p>
		<p style="line-height: 150%; margin-top: 0; margin-bottom: 0">
		<span style="font-family: 新細明體; color: maroon">
		　　混合隱韻，見前注。王隱賢謂戒字當作試。言嘗令太一之神試觀學道人，若心不退，方許啟誓丹青。《傳授立成訣》云：昔受神經，人有試吾者，無故以杖槌吾手血出，吾猶傾心信向之。經法有試投之約，未受之前，無故舉火燒其衣，衣盡而猶不言，方為不退轉。《金玄羽書經》載：傳授之法，皆五老啟途，太一試觀十方。則試字誤作戒，審矣。六洞之中，以洞虛屬西，然元始天尊令太一攝生十方，主攝生&#28801;，又兼死</span><span style="font-family:新細明體;color:maroon">籍，故云領會洞虛也。丹青者，歃血為丹，齋繒為青，用以效信立盟。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		自無億劫因緣，宿名帝圖，不得參見，得盻篇目，九祖同仙。當採擇其人應為仙者，七百年中，清齋千日，齎金繒誓心，依盟以傳。慎之則享祚，漏之則禍臻。享祚則福延九祖，德重山海。招禍則考流億劫，痛於毒湯，風刀相刑，可不慎之焉。</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">
		　　億劫因緣，積累非一世也。如許真君上升時，上帝詔云：卿自多劫之前積修至道，勤苦備悉，經緯逾深，萬法千門，罔不斯歷。今當昇舉，即命左大力天丁與流金火鈴照辟中黃，無或散慢，仍封遠祖許由為玉虛僕射，曾祖先祖父爵，皆有等差，然則宿名仙籍，旌陽有焉。得盻篇目，九祖皆仙，況誦詠是經者乎。今下士聞道則笑之，惟其不信，故不得聞，非道棄絕於彼，乃彼自絕於道耳，無他焉。宿惡深重，障隔善心故也。《五帝內真經》云：得道之人自無仙骨，刻名玉書，來生不得盻其篇目，有得其文則為五嶽宗師。《大洞經》云：几修道者，先解冥結，故云九祖同仙。七百年，出經之時也。清齋千日，傳經之期也。今繒寶帛，受經質信也。玉章祕於上天，傳之不易，受持者當嚴尊奉，以明蘊奧，庶不負神王請經之初意也。</span></p>
		<p style="line-height: 150%; margin-top: 0; margin-bottom: 0">
		<span lang="EN-US" style="font-family:新細明體;color:maroon">&nbsp;</span></p>
		<p style="line-height: 150%; margin-top: 0; margin-bottom: 0">
		<span style="font-family:新細明體;color:maroon">洞玄靈寶自然九天生神章經注卷中竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
