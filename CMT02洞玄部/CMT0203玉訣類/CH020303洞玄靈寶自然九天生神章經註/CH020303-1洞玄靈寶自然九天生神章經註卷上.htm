<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部玉訣類</font><font size="3" color="#008080">(CH0203)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		洞玄靈寶自然九天生神章經註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：洞玄靈寶自然九天生神章經註。元人華陽復撰。三卷。底本出處：《正統道藏》洞玄部玉訣類。</span></td>
      </tr>
      <tr>
        <td width="95%" align="left" height="100%">
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<b>
		<span style="font-size: 16.0pt; line-height: 150%; font-family: 新細明體; color: maroon">
		洞玄靈寶自然九天生神章經注卷上</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="center">
		<span style="font-family: 新細明體; color: maroon">華陽復註</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　洞，虛也。玄，幽遠也。惟虛能函眾妙，惟幽遠其義深長。靈寶者，外言聖化妙重，內言神降為靈，&#28801;聚為寶。經中三寶，獨稱靈寶者，紀出書度人之時也。自然者，其始三&#28801;，應時出見，凝結太空，鳳篆龍章，有形無&#36857;，自然成文，非聖人有心造設也。九天，鬱單無量至無結無愛天，共九也。生神，乃發育變化之方。經者，載道之書，修真之逕路也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">三寶大有金書</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　三寶，天寶、靈寶、神寶也。大有，天寶宮名。《度人經》云：大有妙庭，言天宮豐盛，無以加也。此書嘗秘藏於是宮。金至貴且不壞，故以為右。其文叔九章源流。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		天寶君者，則大洞之尊神。天寶丈人，則天寶君之祖&#28801;也。丈人是混洞太無</span><span style="font-family:新細明體;color:maroon">元高上王虛之&#28801;，九萬九千九百九十億萬&#28801;。後至龍漢元年，化生天寶君。出書時號高上大有玉清宮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		　　天寶君，玉清元始天尊也，本玄一之&#28801;凝結。至高曰天，上有主宰謂之帝。道居帝之先，故為元始。在人身，為太乙帝君，即元神也。大洞者，教法之權輿。丈人，尊嚴之稱，貴而無位，化生天寶君，名始立矣。混洞太無元者，鴻濛未剖之時玉虛天形也。九數應乎乾陽。《開化圖》云：一曰龍漢，二曰延康，三曰赤明，四曰上皇，五曰開皇，皆天上過去年劫名。龍言靈，漢言天也。出書，即《度人經》五文開廓，普殖神靈也。玉清宮，天寶君玄座之所。祖&#28801;即道，道即天寶君。推其所以，妙本自成，上無復祖，以虛無為主，自然為本，長而不宰，無形無名，聖人將立教，不可不尊其原，故強名以為道之宗。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		靈寶君者，則洞玄之尊神。靈寶丈人，則靈寶君之祖&#28801;也。丈人是赤混太無元玄上紫虛之&#28801;，九萬九千九百九十九萬&#28801;黑。後至龍漢開圖，化生靈寶君，經一劫至赤明元年。出書度人時，號上清玄都玉京七寶紫微宮。紫虛，從趙氏本。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		　　靈寶君，上清天尊也。自一生二，為元一之&#28801;。靈者，妙不可測。洞玄經法與靈寶，皆自大洞中出。按《藏經<span lang="EN-US">·
		</span>
		眾篇序義》云：洞玄是本，靈寶是&#36857;。夫大洞之&#28801;，本生於空，流為洞真，次為洞玄，又次為洞神。前章不曰洞真而曰大洞者，言其本也。赤混太無元者，太無中光象巳萌，將發見也。自龍漢開圖，微示其&#36857;，至赤明出書，人文始宣朗矣。赤明紫虛，洞陽文彩貌。度人者，傳流經教，皆拯拔生死之道。紫微官，靈寶君演教藏經之所。其&#28801;較之玉虛，虧九億萬數，則知道降劫遷，散為萬有，不復如太古混然矣。竊惟聖人出書之意，慮後世澆薄，從事於末，詐偽機巧，夭喪天年，流轉苦海，欲令還淳返本，貴&#28801;固根，以進仙道。故出神章，諄諄然以警悟之，德莫大焉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		神寶君者，則洞神之尊神，神寶丈人，則神寶君之祖&#28801;也。丈人是冥寂玄通元無上清虛之&#28801;，九萬九千九百九十萬&#28801;。後至赤明元年，化生神寶君，經二劫至上皇元年。出書時號三皇洞神太清太極宮清虛，從趙氏本。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		　　神寶君，太清天尊也。由二生三，為始一之&#28801;。神者，陰陽變化不測之名。洞神教法，乃太清演太平無為之道。其尊經十二部，外如紫虛籙、消&#28798;禳&#28798;、清靜天童諸經，皆係之也。冥寂玄通元者，無思無為，寂然不動，感而遂通。舊本欠元字。王隱賢補入，以合三元。清虛謂輕清為天，其&#28801;較赤混又虧九萬，愈降愈薄。太極宮，即太清仙境。凡諸仙得道科教上章，皆於此朝謁，宮中官僚真人仙卿，濟濟有序。大洞法中有三元官，天尊嘗命唐、葛、周三將軍，鎮肅官門，其神上合三&#28801;，下主人身三部，在天輔贊北斗樞機，及主治符篆、靈文、盟券等書。若人修大洞功滿，此三神導己飛昇，上朝帝宮，即混合之道也。宋致和間，仁宗不豫，夢行荊棘中，周章失路，見神人被金甲，謂帝曰：天以陛下有仁心，錫一紀之壽。帝曰：吾何路可歸。神人曰：以臣之車相送。帝登車，問神何人。對曰：臣葛將軍也。帝寤即安，令檢《道藏》，果有葛將軍主天門事，因加其位，立廟京師。惜是時無人上奏此神，應自身神&#28801;，以加保養之功。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		些三號雖年殊號異，本同一也。分為玄元始三&#28801;而治。三寶皆三&#28801;之尊神，號生三&#28801;，三號合生九&#28801;。九&#28801;出乎太空之先，隱乎空洞之中，無光無象，無形無名，無色無緒，無音無聲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		　　三號即三清之官。年即五劫開化之年。名雖不同，其實一理也。自玄一之&#28801;化生天寶，後分元一、始一之&#28801;，而為靈寶、神寶。三&#28801;既足而生九&#28801;，九&#28801;散為萬&#28801;，以植生物之根。且九&#28801;未出之時，沈光晦&#36857;，混而為一，不可政<span lang="EN-US">:</span>詰也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		導運御世，開闢玄通，三色混沌，乍存乍亡，運推數極，三&#28801;開光，&#28801;清高澄，積陽成天，&#28801;結凝滓，積滯成地。九&#28801;列正，日月星宿，陰腸五行，人民品物，<span lang="EN-US"><br>
		</span>並受生成。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		　　自一分三為神寶君，運冥寂玄通元之&#28801;，以導陰陽，成化功，總御世人生死。三色者，玄&#28801;青、元&#28801;黃、始&#28801;白。其始三&#28801;未分，乍有乍無，機椷已兆，將乘運數出矣。既分之後，天地由之而定位，人民品物因之以發生，於此見天地人同出於道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		天地萬化，自非三元所育，九&#28801;所導，莫能生也。三&#28801;為天地之尊，九&#28801;為萬物之根，故三合成德，天地之極也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		　　三元三&#28801;為天地祖，故日尊。化生九&#28801;，運陰陽，育萬品，故日根。三合者，三&#28801;凝合，變化無窮，生成之德遂焉。極之義，與太極相合，是陰陽五行根樞會總處。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		人之受生於胞胎之中，三元育養，九&#28801;結形，故九月神布，&#28801;滿能聲。聲尚神具，九天稱慶。太一執符，帝君品命，主錄勒籍，司命定筭，五帝監生，聖母衛房，天神地祇，三界備守。九天司馬在庭，東向讀九天生神寶章九過。男則萬神唱恭，女則萬神唱奉。男則司命敬諾，女則司命敬順。於是而生。九天司馬不下命章，萬神不唱恭諾，終不生也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">
		　　人為萬物之靈，稟天地中和之&#28801;，其未生前，在杳冥昏默中，及因感化，入母胎以成人。自三元布&#28801;為三田，以主一身。九天之&#28801;，次第結聚魂魄，五藏百骸，而具體焉。逮至九月二百七十日，三九數足，然後與母分形，斯時聲形神&#28801;皆完，九天生神之功於是始備，安得不稱慶乎。太一，按《玄鏡》云：是長生大主，上清大洞之太一，執符以合百神也。帝君，乃萬靈帝君，品命定其高下。司命，即中央丈人，名理明初，字玄度卿。定筭，預定壽夭。五帝，五行之主，降五行真&#28801;於身。聖母，九天聖母，至陰之主，喜於成物，故呵禁不</span><span style="font-family: 新細明體; color: maroon">祥。九天司馬，嘗典守玉章，東向誦經感生&#28801;也。萬神唱恭奉，如詩弄璋瓦，以別男女。若司馬不下命章，則天命不賦予。萬神不唱恭諾，則天理不流行。惡得而生哉。人之有生，豈曰易得，可不勉進善道，以保天之賦與我者乎。浮山真率，謂人生為善，陽神相慶曰：今日欣慶，吾與斯人合乎天矣。若為惡，則神相弔曰：吾與斯人失前察賦，叉同墜幽陰矣。東坡與陳履常《戒殺詩》云：不見王武子，未死神已泣。正同此意。命章者，天之所賦為命，即《書》所謂惟皇上帝，降衷于下民。《中庸》天命之謂性。天雖不言，而寄造化之功於玉章，故曰命章。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		夫人得還生於人道，濯形太陽，驚天駭地，貴亦難勝。天真地神，三界齊臨，亦不輕也。當生之時，亦不為陋也。所以能愛其形，保其神，貴其&#28801;，固其根，終不死壞，而得神仙。骨肉同飛，上登三清，是與三&#28801;合德，九&#28801;齊并也。但人得生，而自不能尊其&#28801;，貴其形，寶其命，愛其神，自取死壞，離其本真耳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">人有死生，性無死生。出生死之外者，其聞道乎，其見性乎。常人結習未除，為業所牽，留滯幽陰，或相報對，業報既盡，善性不滅，還生人道者，必當濯形太陽，然後投胎。蓋日之上館，一名洞陽宮，流火之池，中有黃華真水，彼間神人亦以此水灌濯其身，長生簡誥文，黃華蕩形，即此之謂。自得為人，經許多節次，驚天駭地，豈為輕陋，若能鍊養元神，返本還淳，與三&#28801;九&#28801;&#33047;合，皆有骨肉同飛，上登三清之理。而不自勉，致於死壞，哀哉。昔歐陽文忠公，平生不事黃老之學，晚年守亳社，忽有悟。一日，問道於石唐隱者。隱者答曰：公屋舍已壞，難復語此，但能明了前境，猶庶幾焉。公文章事業冠當世，豈無受道之資，但失之不蚤耳。雖然造道之功在於悟性，須當培養命基為本，若不能尊&#28801;貴形，保命愛神，坐致衰老，汞枯鉛耗，命基既削，真性亦昏，而於此時修鍊，所謂渴而鑿井，不亦晚乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		九天生神章，乃三洞飛玄之&#28801;三合成音，結成靈文，混合百神，隱韻內名，生&#28801;結形，自然之章。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">飛玄者，元始之&#28801;飛翔太空，合三洞而成文，音諧金石，萃天地生生之意。中有百神內名，誦之，神聞呼名，則聚而通靈。《玉樞經》云：身中九靈，何不召之，召之則吉。身中三精，何不呼之，呼之則慶。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		天寶誦之，以開天地之光。靈寶誦之，以開九幽長夜之魂。神寶誦之，以制萬靈。太一誦之，以具身神。帝君誦之，以結形。九天誦之，以生人。學士誦之，以昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">三寶君誦玉章者，宣道妙也。太一者，太一元君也。帝君者，太一帝君也。玉章雖一，誦之者不同，各隨道德力量，開化感召有淺深等殊也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		鬼靈聞之，以昇遷。凡夫聞之，以長存。幽魂聞之，以開度。枯朽聞之，以發煙。嬰孩聞之，以能言。死骸聞之，以還人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">鬼靈，鬼官也。《飛仙寶劍經》載：蕭邈有才望，為善爽之鬼，四百年方得為地下主。今聞經不待限期，有昇遷之望矣。凡夫者，六欲俱全，因經而清靜，則在世可以長存。幽魂乃地獄幽囚之鬼，聞經有開度之幸，張麗華乞神章薦拔是也。枯朽者，腐木死草。發煙，元&#28801;復生。回仙在嶽陽城南，以丹度老樹是也。嬰孩能言，孔竅開聰，死骸還人。徐甲既為枯骨，老君以太玄生符起之，即此理也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">三寶神奧，萬品生根。故非鬼神所知，凡夫所聞也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">玉章乃三賓君之所貴重，其功用為品彙生成根本，原其奧理，雖鬼神有靈，亦莫得而聞，況凡夫乎。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		夫學上道，希慕神仙，及得尸解，滅度轉輪，終歸仙道，形與神同，不相遠離，俱入道真。而無此文，則胞胎結滯，死&#28801;固根，真景不守，生&#28801;無津，九戶閡塞，體不生神，徒受一形，若寄&#28801;而行。學得此法，可坐致自然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">上真之道七，太上之道三，中真之道六，下真之道八。此章與《大洞經三十九章》</span><font face="新細明體"><span style="font-family:&quot;New MingLiu&quot;;color:maroon">
		</span></font><span style="font-family: 新細明體; color: maroon">
		義同，學仙之人力量蹇淺，未出三界，止得尸解。雖未免滅度轉輪，然是人終歸於仙道。蓋能愛形保神，則近於道也。《真誥》載人死如生，足不青，皮不皺，目光如生，皆尸解也。無此文者謂不得玉章大洞要法，不能斬伐胞胎結滯，則恐死&#28801;固其命根，真景不能長守。真景者，神光也。此言雖得尸解，亦徒受一形，若寄&#28801;於身，枯木蹔春，津液不滋，不能久存也。得此法者，謂混合百神之訣也。大抵人之一身，皆三&#28801;所生，既受此熙，與元始為一，皆可混合凡&#28801;之所在，神即隨之。初以三&#28801;生三神，分化三部八景二十四神。若能混合變化，三五真人以成正一，可以呼陽召陰，出入無方。陽&#28801;化為龍鸞，陰&#28801;化為玉女，駕&#39095;輪於八極之表，坐致自然，豈欺我哉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		三寶尊重，九天至真，秘之大有，九重金格紫陽玉臺。自非天地一開，其文不出。元始禁書，非鬼神所聞。竊之者風刀萬劫，魂死無生。依科尊奉，形神同仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">按《七變傷天經》載：上清寶經三百卷，玉訣七千篇，符籙七千章，及自然之章，秘在九天之上大有之宮，此其一也。九重金格紫陽玉臺，皆藏經之所。九重猶言什襲也。格乃書架之類。《道寶經》有玉格、金格之說，秘固既嚴，鬼神何敢竊視。迨乎天地開朗，玄風流行，真文寶符，以時下降，尊奉之久，必得悟解，宜其形神同仙也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		三元宮中，宿有金名，紫字刻書，來生應為三清神仙之人，當得此文。有其緣會，當資金寶，奉師效心，依科盟受，閉心奉行，慎勿輕泄，風刀考身。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">三元考校，不獨死魂，凡得道與未得道者，皆在焉。惟金名紫字，以旌別學仙之人。藏經中載三元考校地獄之品，謂之墨&#31798;，即黑簿也。與金名紫字者，霄壤之異也。昔李玨，江陽小民，功行久在仙籍，雖未昇舉，而姓名仙官已用金書于華陽洞天矣。不特仙家有此，如梁元帝為湘東王時，嘗錄忠臣義士及文章之美者，以三等筆書之，忠孝者用金管，德行者用銀管，文章美者用斑竹管，亦有分別也。此言夙有仙緣之士，名紀仙籍者，方得受持玉章，齋金寶奉師效心，不輕傳也。閉心奉行者，息心屏慮，靜定以行經教也。泄慢之者，自貽譴殃。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		修行之法，千日長齋，不關人事，諸塵漏盡。夷心默念，清香執戒，入室東向，叩齒九通，調聲正&#28801;，誦詠寶章。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">齋者，一志虛心也。修行之法，期三年有成也。未齋之時，此心與物交鬥，風馳火熾，無時蹔息。既齋則齊其思慮，以至湛然常寂，與太虛為一也。道書載八漏，目淚肝漏，鼻涕肺漏，口唾腎漏，外汗心漏，夜盜汗小腸漏，寢而涎腦漏，夢與鬼交神漏，淫慾身漏，已上諸漏，心君定則止矣。夷者，平也。默念，存想至真也。昔葛仙翁長齋於天台山，曾未一年，感通上聖曲盻幽房，此長齋之應也。入室東向，迎合生&#28801;。叩齒，左為天鍾，伐鬼靈也，右為天磬，集百神也，中為天&#30391;，朝真聖也。叩齒焚香，調聲正&#28801;，皆誦經之要法。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		誦之一過，聲聞九天。誦之二過，天地設恭。誦之三過，三界禮房。誦之四過，天王降仙。誦之五過，五帝朝真。誦之六過，魔王束身。誦之七過，星宿停關。誦之八過，幽夜光明。誦之九過，諸天下臨，一切神靈，莫不衛軒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">此章合天人一貫之妙，天與人無二理。吾之心即天地之心，吾之&#28801;即天地之&#28801;。既秉一誠，此感則彼應。一過者，披誦過一章也，聲聞九天。昔宋景公一言，熒惑退舍。湯以六事自責，大雨數千里。其感應若是，況誦詠祖&#28801;之音乎。蓋祖&#28801;之化，大而天地普而三界星宿五行，外而魔王，下而幽爽，一切神靈，莫不由此分流布化，隨其所在，因有善惡高下之殊宜乎。二過，天神地衹聞之而設恭敬。三過，三界神明下禮誦經之房。四過，天王降仙。道家天神有法王、天王之號，感召下降，如葛仙翁精思齋法，致徐真人下降傳經是也。五過，五帝五&#28801;之主，見真經所在而禮敬焉。六過，陰數魔王乃六天大魔，同元始布化。齋醮有命魔之法，以驅逐之，令聞經束身，不敢干犯。七過，星宿停關，即《度人經》璇璣停輪，神光大定也。八過，幽夜顯光，以陽破陰也。九過，諸天下臨，神靈衛軒。如李順與誦《大洞經》三年，一夕忽有飛仙千數，集於空中，神光照室，遂得道。功德所感，尸居而龍見，淵默而雷聲，不期然而然也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">一過徹天，胞原宣通。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">前言外應，此言內功，以明還丹大洞之方。一過胞原宣通者，天一生水也。人之受生，始自胞原，凝胚黃演之&#28801;，流布升降，不失其度，則生意漸滋。若胞原不通，必有天閼之患。修真之士，內丹初下功夫，念想&#28801;息皆定，精神始聚，命門下關，自此開通。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">二過響地，胎結解根。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">地二生火，二月成胎。尚恐死&#28801;故根，為之結固，必假真&#28801;薰蒸解散，方遂長養。《上清洞玄經》有太一帝君解三關十二結符，朱書青竹膜中，祝以解之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">三過神禮，魂門鍊仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">天三生木，在人為魂。三月陰陽始分，魂具質成。魂門在左，屬陽。丹功三轉，陽&#28801;乃足。其法凝神入息以養之，由是神智自生，青帝護魂，木公書簡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">四過天王降仙，魄戶閉關。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">地四生金，在人為魄。四月生魄，魄戶在右，屬陰。鍊丹四轉，以陽養陰，令魄與魂相載。其法鼻為天竅，通肺。肺主魄，湛然不動，絕去來之息，謂之閉關。自然華池水滿，下沃心絡，心火下降，腎水上昇，丁壬配合，以同內丹。若不閉關，則魂散蕩，隨夢出入，魂不能制，任其用事，終入鬼&#32675;矣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">五過五帝朝真，臟腑清凍。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">天五生土，人生五月，五行&#28801;足，生五臟六府。五臟：心、肝、脾、肺、腎。六府：小腸、膽、胃、大腸、膀胱、三焦。清&#20937;者，安靜而不煩擾也。修真之士，絕慾則腎不漏精，靜默則心不失神，定息則肺能安魄，簡視則肝能育魂，凝思則脾能安意。黃中通理，保合太和，精神魂魄，意聚而為一，是謂攢簇五行，其&#28801;上朝泥丸，是謂朝真。然後青帝護魂，白帝侍魄，赤帝養&#28801;，黑帝通血，黃帝中主，萬神無越。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">六過魔王伏諾，胃管生津。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">魔王以內言六慾是也。諾，順也。制以玉章，故順伏焉。胃與脾為表裹，貯水穀以養五臟。《難經》謂五臟之&#28801;，皆會于胃。且津之潤燥繫於思。一為六欲所誘，思不得其正，則見食為涎，逢哀為淚，媿生汗，怒涌血，往而不返。內失滋養，精&#28801;與神從而散泄，但餘枯骸，是為死之徒。若六魔伏諾，思得其正，有主于內，則津生胃脘，灌溉四肢，流潤丹鼎，精&#28801;與神因之凝合，生之徒也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">七過星宿朗明，孔竅開聰。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">天有七曜，人有七竅，至七月俱開，以司視聽，食息出納。或謂聰明本出心，七應火數。上智之人，心有七孔，故聰明。愚者鮮開，或少，故昏濁。丹功七轉，重關豁滯，上下明徹。《心印經》云：七竅相通，竅竅光明，聖日聖月，照耀金庭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">八過幽夜顯光，三部八景，整具形神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:新細明體;color:maroon">　　</span><span style="font-family: 新細明體; color: maroon">&#28895;蘿子云：八月神具。三部，上中下三部也。《中盟籙》載：上部八景，髮神、腦神、眼神、鼻神、耳神、口神、舌神、齒神。中部八景，肺神、心神、肝神、脾神、左腎神、右腎神、膽神、喉神也。下有八景，胃神、大腸神、小腸神、胴神、胸膈神、兩&#33031;神、左陰左陽神、右陰右陽神也。合為二十四，以應二十四&#28801;。上部之神以腦神為宗，平旦存之。中部神以心神為主，日中存之。下部之神以腎神為主，夜半存之。八過功夫將滿，自然身有光明，照徹幽顯。三部八景之神，悉皆整具而無怠情。《度人經》云：八景冥合，&#28801;入玄玄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		九過諸天下臨，三關五臟，六腑九官，金樓玉室，十二重門，紫戶玉閤，三萬六千關節，根原本始，一時生神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　《黃庭》以口為天關，手為人關，足為地關。又腦下為上關，夾春為中關，內腎相對為下關。臟腑見前注。《九宮洞真經》云：兩眉間入三分為雙丹宮，卻入一寸為明堂宮，三寸為丹田宮，亦名泥丸宮，四寸名流珠宮，五寸為帝宮，明堂上一寸名天庭宮，洞房上一寸名極真宮，丹田上一寸為玄丹宮，流珠上一寸為太皇宮。金樓即喉嚨，一名重樓，中有十二亭長，持玉戟以守之，主通上下&#28801;。《黃庭經》曰：重中樓閤十二環，自高自下皆真人。玉室，腦宮之別名。《黃庭》為之瓊室。紫戶，《素靈中篇》云：兩眉之上其裹有紫戶洞房，外有萬靈帝君，名逢凌梵，守之。玉閤者，玉堂也，即下元丹田。陽神一萬八千，陰神一萬八千，合為三萬六千。此言人在胎中，形&#28801;變化，至九月滿足，身中萬神一時同生。修真九轉，聖胎具足，萬&#28801;齊仙，亦復如是。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		九過為一&#24487;。一&#24487;周竟，三界舉名，五帝友別，稱為真人。十&#24487;通&#28801;，制御萬靈，魔王保舉，列上諸天。百&#24487;通神，坐致自然，太一度符，元君受生。千&#24487;通靈，坐在立亡，仙童玉女，役使東西。萬&#24487;道備，馳騁龍駕，白日登晨。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">
		　　三界舉名，天人交贊其德。五帝者，五方五&#28801;之主。友別者，錄其善功，視之如友，別於常人也。鍊身成&#28801;，謂之真人。十&#24487;通&#28801;者，道&#28801;周流，鬼神攝伏也。魔王保舉，初學道則魔王試之，試而不退，則保舉之，登名天籍，方成道也。通神者，變化無方，坐致自然，不假思為，如能致六甲行廚之類是也。太一度符。太一乃百神之主，符喻身中靈&#28801;。《度人經》云：執籙把籍，保命生根。元君，女仙之號，人身&#28801;之母也。《道德經》云：我獨異於人，而貴求食于母。千遍通靈，功夫純熟，妙用難測，坐在立亡。仙童玉女，役使東西者，守三一之法也。《上清明堂玄丹真經》云：若道士行太上召三一守形之法，得與真人相見，通靈徹視，坐在立亡，役使六丁，上帝給童女各十二人，以侍左右。至於萬遍，此心與經混然為一，可以乘雲駕龍，遊宴太清。登晨者，昇舉乘旦&#28801;之清，存太一混合，多用此時。《黃庭經》曰：羽服一整八風驅，控駕三素登晨霞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<font face="新細明體"><span lang="EN-US" style="color:maroon">&nbsp;</span></font></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">洞玄靈寶自然九天生神章經注卷上竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>