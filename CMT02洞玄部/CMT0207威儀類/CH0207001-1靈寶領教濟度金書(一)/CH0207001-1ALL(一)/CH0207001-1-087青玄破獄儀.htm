<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部威儀類</font><font size="3" color="#008080">(CH0207)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
		<span style="font-size: 18.0pt; font-family: 新細明體; color: maroon">
		靈寶領教濟度金書</span></p>
		<p style="line-height: 150%; margin-top: 0; margin-bottom: 0">
		<span style="font-family: 標楷體; color: maroon">
		洞微高士開光救苦真人甯全真授靈寶通玄弘教水南先生林靈真編</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: maroon">
		靈寶領教濟度金書卷之八十七</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon"><b>科儀立成品</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 標楷體; color: maroon">青玄齋用</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon"><b>青玄破獄儀</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　贊引至道前</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　高功上香長跪</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">具位</span><span style="font-size: 8.0pt; font-family: 新細明體">臣某</span><span style="font-family: 新細明體">，誠惶誠恐，稽首頓首，再拜上言。</span><span style="font-size: 8.0pt; font-family: 新細明體">臣</span><span style="font-family: 新細明體">聞黃籙設官，敷玄雲於八極。青玄開府，流慧日於九幽。靈官煥而積夜流輝，神威耀而重泉御景。範圍所被，陶冶無遺。</span><span style="font-size: 8.0pt; font-family: 新細明體">臣</span><span style="font-family: 新細明體">等玄籍登名，彤墀綴武。雲囊霞笈，大明帝渥之春融。鳳篆龍章，夙佩師恩之日煥。盍承符而宣德，期博愛以同仁。今有齋主</span><span style="font-size: 8.0pt; font-family: 新細明體">某</span><span style="font-family: 新細明體">，崇建某齋，開度亡過</span><span style="font-size: 8.0pt; font-family: 新細明體">某</span><span style="font-family: 新細明體">人，冤親平等，切慮十宮冥漠，六洞幽寥。鐵壘周遭，鎖昏昏之毒霧。銅關&#24064;峻，騰赫赫之炎煙。</span></font><span style="font-family: 新細明體; color: maroon">豈無悔過以求生，孰為雪愆而超死。齋崇蒼極，已嚴登真度命之科。壇闡玄綱，盍煥毀鎖張門之令。匪敷忱於帝闕，曷嘯命於冥曹。拜手宸嚴，傾心淵穆，欲望矜憐苦爽，曲軫沈魂。命二府之仙曹，敕九司之符吏，頒九華靈杖，乘玉景以扣沈寥。昭五色神輝，映金剛而破幽翳。容</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">隨符召役，如律宣行，敕破幽關，蕩開陰域。十華騰景，凝祖&#28801;於虛無。百寶流明，駕威神於妙有。即使三途啟旦，六道乘晨，刀山劍樹而悉化騫林，炎沼冰池而盡為蓮圃。普上帝慈悲之澤，慰下民激切之誠。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">不勝激切，俟命之至，所有表文，謹當宣奏。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　　宣表</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		表文載露，淵聽無私。今當請杖飛空，分光散彩。威靈恢廓，願參移景之玄。惠澤周流，庶溥開幽之妙。祈恩激切，俟命勤渠。更冀翠蹕空浮，蒼精下駐。密彰感應，俾宣破獄之儀。默佐行持，願溥提魂之化</span><span style="font-size: 8.0pt; font-family: 新細明體; color: maroon">。</span><span style="font-family: 新細明體; color: maroon">某不勝激切之至。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　　太乙救苦天尊</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　引至獄前</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　灑淨　　然燈</span></p>
		<p style="line-height: 150%; margin-left: 0cm; margin-right: 54.0pt; margin-top: 0cm; margin-bottom: 0" align="left">
		<span style="font-family: 新細明體; color: maroon">
		恭聞長樂宮中，有百億瑞光之座。妙嚴國內，開大千甘露之門。耀七寶於騫林，映九華於蓮御。芒飛劍戟，煥青玄之神輝。象映虹蜺，示紫金之妙相。威神廣大，慧力宏陳，寔為三界之醫王，端作九幽之教主。仰願獅輿俯御，鸞駕旁參。九曲開幽，降&#28801;中之祖&#28801;。十華破暗，混身外之法身。普運慈悲，為提苦爽。再炷寶香，供養青玄應化東方玉寶皇上天尊，南方玄真萬福天尊，西方太妙至極天尊，北方玄上玉宸天尊，東北方度仙上聖天尊，東南方好生度命天尊，西南方太靈虛皇天尊，西北方無量太華天尊，上方玉虛明皇天尊，下方真皇洞神天尊，十方大慈大悲救苦真人，大惠真人，侍從神王，金剛力士，青玄官屬，一切真靈。伏望飛龍應感，駕駟來臨。隨杖指呼，極重關而開闢。持符嘯命，令鬼域以摧傾。均承光明，普提幽暗。重炷寶香，供養東方風雷地獄主者，南方火翳地獄主者，西方金剛地獄主者，北方溟泠地獄主者，東南方銅柱地獄主者，西南方屠割地獄主者，西北方火車地獄主者，東北方鑊湯地獄主者，中央普掠地獄主者，曹僚案掾，城隍社令，溟泠五道，一切冥司。伏冀憲天布德，體道興慈。部衛形魂，班都門而聽命。送迎爽魄，升法橋以登神。同駕陽龍，普提陰昧。伏以圓虛設象，方峙凝形。覆載分高厚之殊，陰陽別晦明之異。惟人為貴，為物最靈。證步武於善機，升陽明界。瀹精神於惡趣，沉陰暗鄉。自愛刀伐鴻濛之根，與慾斧鑿混沌之竅。棄善弗履，謀生既背於陽天；惟惡是彰，趍死斯淪於陰地。鐵圍萬雉，銅網千尋，五苦三途，由五累三毒而化；六因十習，本六情十業而生。慘水火之推研，&#20955;金木之考對。萬劫報盡，履惡道以驅馳。億載苦終，墮旁生而展轉。六洞環於都會，九州列於方隅。煆其妄緣，陶其真性，迴光悔悟，欣解脫之有期。抱暗癡迷，冀超波之無日。是以香林演妙，騫木談玄。依依東極之慈</span><span style="font-family: 新細明體; color: maroon">尊，戚戚北酆之苦爽。真常道玄，元道破獄，科明靈寶，光功德光，開幽惠浹，大矣慈悲之化，妙哉定慧之機。今齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">人，奉為亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，崇建</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">齋。乞於齋次，然燈破獄，廣度幽冥，冤親平等。照破獄壘，象陰景之泥犁。旛映燈壇，表陽華之飛混。今為運神會道，招真命靈，召役仙曹，飛金符而日煥。敕制冥吏，宣玉訣以風行。普提縲紲之幽關，廣寬考掠於冥路。永脫昏暗，俾乘慧日以高躋。出離迷途，即躡法燈而上邁。宸光普被，獄暗宏開，俓登六度之舟，頓達五明之岸，</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">無任懇切之至。<span lang="EN-US"><br>
		</span>　　　太乙救苦天尊<span lang="EN-US"><br>
		</span>
		上清靈寶玄壇焚香，關召青玄黃籙主破獄入獄出冥司仙靈官吏，破獄真吏，破獄主吏，破獄飛吏，破獄驛吏，入獄赦罪靈官，飛龍騎吏，持符神吏。各請分形化景，來赴玄壇。持青玄破獄真符，乘太乙真光道&#28801;，遍詣九幽諸大地獄，應久禁近囚無鞅數眾，已發覺未發覺、已結證未結證、已受報未受報一切罪魂，並與疾除罪簿，落滅惡根，不得拘留，逼合鬼群，部衛形魂，度品南宮，一如黃籙破獄律令，風火無停。破獄真符，謹當告下。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　宣青玄破獄符元君破獄符</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　太乙救苦天尊旋行至東方<span lang="EN-US"><br>
		</span>九幽之東地號幽治，有青曜惡毒之門，獄曰風雷，司飛戈飄戟之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度東方一切罪魂，冤親平等。伏願東方救苦玉寶皇上天尊，不捨慈悲，俯運威神，為開震獄。千冤冰釋，等罪性於虛空。萬惡風清，生善心於法界。高步華林之境，遊神惠靜之庭。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。<span lang="EN-US"><br>
		</span>仰啟東方主，玉寶皇上尊，願臨風雷獄，拔度九幽魂。和：往生神仙界。<span lang="EN-US"><br>
		</span>　　　焚破東方獄符<span lang="EN-US"><br>
		</span>　寶芝獅御耀蒼垠，仁澤天隆萬物春。<span lang="EN-US"><br>
		</span>　咸息風雷開震域，遊魂瞻望大慈尊。<span lang="EN-US"><br>
		</span>　　　太乙救苦天尊旋至南方<span lang="EN-US"><br>
		</span>九幽之南地號幽陰，有赤曜巨羅之門，獄曰火翳，司烈炭炎煙之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度南方一切罪魂，冤親平等。伏願南方救苦玄真萬福天尊，不捨慈悲，俯運威神，為開離獄。天光煥映，了真妄以交融。地暗開除，悟色空而寂照。高步梵天之境，遊神端化之庭。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落，仰憑清眾，同為讚揚。<span lang="EN-US"><br>
		</span>仰啟南方主，玄真萬神尊，願降火翳獄，拔度九幽魂。和：往生神仙界。<span lang="EN-US"><br>
		</span>　　　焚破南方獄符<span lang="EN-US"><br>
		</span>　九華寶御下南丹，甘露涵濡火翳寒。<span lang="EN-US"><br>
		</span>　赫奕神光來接引，超浚端化億齡歡。<span lang="EN-US"><br>
		</span>　　　太乙救苦天尊旋至西方<span lang="EN-US"><br>
		</span>九幽之西地號幽夜，有曰曜鋒刃之門，獄曰金剛，司金槌鐵仗之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度西方一切罪魂，冤親平等。伏願西方救苦太妙至極天尊，不捨慈悲，俯運威神，為開兌獄。風清陰翳，廓心鑑以舒明。月朗陽靈，耀意珠而映彩。高步金光之境，遊神利益之庭。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		仰啟西方主，太妙至極尊，願臨金剛獄，拔度九幽魂。和：往生神仙界。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　焚破西方獄符</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　真光鬱勃擁琅輿，恩浹寒庭駐紫虛。<span lang="EN-US"><br>
		</span>　搖落金剛摧鐵雉，疾提苦爽上天衢。<span lang="EN-US"><br>
		</span>　　　太乙救苦天尊　旋至北方<span lang="EN-US"><br>
		</span>九幽之北地號幽酆，有黑曜寒&#20937;之門，獄曰溟泠，司積雹層冰之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度北方一切罪魂，冤親平等。伏願北方救苦玄上玉宸天尊，不捨慈悲，俯運威神，為開坎獄。塵塵雲散，悟妄業之本無。性性蟾明，覺真空之獨朗。高步真靈之境，遊神救度之庭。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。<span lang="EN-US"><br>
		</span>仰啟北方主，玄上玉宸尊，願臨溟泠<span lang="EN-US"><br>
		</span>獄，拔度九幽魂。和：往生神仙界。<span lang="EN-US"><br>
		</span>　　　焚破北方獄符<span lang="EN-US"><br>
		</span>　騫林清蹕俯雲層，太乙真光破鐵城。<span lang="EN-US"><br>
		</span>　倏忽溟泠回暖律，真靈福境任超浚。<span lang="EN-US"><br>
		</span>　　　太乙救苦天尊　旋至東北方</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		九幽東北地號幽都，有元羅陷塞之門，獄曰鑊湯，司沸湯&#28378;浪之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度東北方一切罪魂，冤親平等。伏願東北方救苦度仙上聖天尊，不捨慈悲，俯運威神，為開艮獄。光涵定水，澄五濁之紛葩。日麗冰山，爍千愆之翳累。遊神東極，高步南丹。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。<span lang="EN-US"><br>
		</span>仰啟東北主，度仙上聖尊，願臨鑊湯獄，拔度九幽魂。和：往生神仙界。<span lang="EN-US"><br>
		</span>　　　焚破東北方獄符<span lang="EN-US"><br>
		</span>　東浮羽葆紫金容，洞煥靈光湛碧空。<span lang="EN-US"><br>
		</span>　威破鑊湯起死戶，高登長樂證玄功。<span lang="EN-US"><br>
		</span>　　　太乙救苦天尊　旋至東南方<span lang="EN-US"><br>
		</span>九幽東南地號幽沼，有九醜毒業之門，獄曰銅柱，司手焦足爛之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度東南方一切罪魂，冤親平等。伏願東南方救苦好生度命天尊，不捨慈悲，俯運威神，為開巽獄。迷雲啟曙，湛一性以如如。慧日增華，廓五</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">明而朗朗。遊神極樂，高步清虛。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		仰啟東南主，好生度命尊，願臨銅柱嶽，拔度九幽魂。和：往生神仙界。<span lang="EN-US"><br>
		</span>　　　焚破東南方獄符<span lang="EN-US"><br>
		</span>　芙蓉曲蓋舞重霄，天寶甘泉遍八遙。<span lang="EN-US"><br>
		</span>　無極苦魂超上境，威摧銅柱闢幽寥。<span lang="EN-US"><br>
		</span>　　　太乙救苦天尊　旋至西南方<span lang="EN-US"><br>
		</span>九幽西南地號幽關，有荼滅馘仰之門，獄曰屠割，司銅刃鐵戈之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度西南方一切罪魂，冤親平等。伏願西南方救苦太靈虛皇天尊，不捨慈悲，俯運威神，為開坤獄。滅煩惱暗，昭覺地以無塵。乘智慧光，返靈源而獨照。遊神玄域，高步仙階。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。<span lang="EN-US"><br>
		</span>仰啟西南主，太靈虛皇尊，願臨屠割獄，拔度九幽魂。和：往生神仙界。<span lang="EN-US"><br>
		</span>　　　焚西南方獄符<span lang="EN-US"><br>
		</span>　祥煙高映赤圓光，一德空青聖澤滂。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　下極坤維屠割息，耀真天上任翱翔。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　太乙救苦天尊　旋至西北方</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		九幽西北地號幽府，有溟濛殗羅之門，獄曰火車，司火輪火輻之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度西北方一切罪魂，冤親平等。伏願西北方救苦無量太華天尊，不捨慈悲，俯運威神，為開乾獄。寂無所寂，破妄想於心雲。空即是空，悟真機於性月。遊神仙境，高步玄虛。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。<span lang="EN-US"><br>
		</span>仰啟西北主，無量太華尊，願臨火車獄，拔度九幽魂。和：往生神仙界。<span lang="EN-US"><br>
		</span>　　　焚破西北方獄符<span lang="EN-US"><br>
		</span>　玄虛鬱秀藹瓊轅，應化飛龍妙道天。<span lang="EN-US"><br>
		</span>　威破火車甦罪性，惡根落滅罪無邊。<span lang="EN-US"><br>
		</span>　　　太乙救苦天尊　旋至中央<span lang="EN-US"><br>
		</span>九幽之中地號幽獄，乃朔單鬱絕之境，獄曰普掠，司霜刃雪鋒之憲。今有齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，然點九獄神燈，頒宣青玄真符，依科破獄，開度中央一切罪魂，冤親平等。伏願中央尋聲救苦慈尊，不捨慈悲，俯運威神，為開幽獄。諸塵漏盡，耀赤水之玄珠。眾業垢空，浴丹山之白玉。高步水蓮之境，遊神淨土之鄉。仗此善功，回度亡故</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，上登碧落。仰憑清眾，同為讚揚。仰啟中央主，尋聲救苦尊，願臨普掠獄，拔度九幽魂。和：往生神仙界。<span lang="EN-US"><br>
		</span>　　　焚破中央獄符<span lang="EN-US"><br>
		</span>　玉虛蓮座下搖輝，赫奕神光耀九圍。<span lang="EN-US"><br>
		</span>　慧力開幽寬普掠，坐觀青草鞠圓扉。<span lang="EN-US"><br>
		</span>　　　太乙救苦天尊<span lang="EN-US"><br>
		</span>
		向來破獄功德，並已周圓。伏願生門啟旦，流慶雲以徘徊。死戶含春，噴祥煙而蒙藹。炎沼變和風之沼，寒池成甘露之池。刀戟鋒摧，化琳琅之騫樹。劍戈刃落，聳煒燁之蓮花。法雨潤而鑊湯清&#20937;，慈風扇而火輪溫潤。花臺花蓋，縹緲來迎，寶節寶幢，逶迤下接。冥佐陰掾，普躋龍尾之班。獄卒鬼官，盡脫牛頭之相。蕩泉曲為浮黎之境，融泥犁於空歌之場。地緯天經，均逍遙於帝澤。陰&#28508;陽耀，普依被於宸光。翠華迴東極之輪，丹陛邁南曹之馭。諸天稱慶，列壘歡呼，法眾運誠，虔恭奉送。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　迴&#36647;頌</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　高功詣太乙前，納杖。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">謹重誠，上啟東極青玄老君，太乙救苦天尊，十方大慈大悲救苦天尊，救苦真人，大惠真人，青玄官屬，一切真靈。竊以奉天符而開地禁，欣際昌辰。承陽光而廓陰關，幸敷聖澤。亶藉提&#25658;之造，敢忘皈謝之私。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">奉為齋主</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">人，開度九幽，功德周圓，恩重乾坤。感深溟岱所有，元請破獄策仗。謹依玉訣，奏納御前，仰冀道慈，俯垂俞允。伏願圓扉啟耀，方澤流華，三途息流曳之悲，六趣免輪迴之苦。飛潛動植，均鼓舞於福庭。蠢動蛸翹，悉翱翔於壽域。凡厥陰爽，均證陽靈。為如上因緣，志心稱念太乙救苦天尊。和：不可思議功德。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">靈寶領教濟度金書卷之八十七竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
