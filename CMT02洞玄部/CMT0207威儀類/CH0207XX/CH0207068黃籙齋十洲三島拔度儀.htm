<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部威儀類</font><font size="3" color="#008080">(CH0207)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 22.0pt; font-family: 新細明體; color: maroon">
		黃籙齋十洲三島拔度儀</span></b></p>
		<p style="line-height: 150%; margin: 0 0cm" align="left">
		<span style="font-family: 標楷體; color: maroon">
		經名：黃籙齋十洲三鳥技度儀。一卷。底本出處：《正統道藏》洞玄部威儀類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 22.0pt; font-family: 新細明體; color: maroon">
		黃籙齋十洲三島拔度儀</span></b></p>
		<p style="line-height: 150%; margin: 0 0cm" align="left">　</p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">　　　舉步虛</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">　　　次舉三天尊</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">　　　啟白</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　焚香上啟，供養三清上聖、十極高真，東極官中慈悲太一救苦天尊，十方救苦天尊，九幽拔罪天尊、朱陵度命天尊，黃籙職司、無邊仙聖，十洲三島、一切威靈。仗此真香，普同供養。伏望聖慈，洞回昭鑒。伏以二氣運行，猶分消長；五常稟賦，豈免浮沉。乃知生滅之因，是特往來之數。倘欲延年住世，除非脫&#36857;升仙。所以塵外十洲，盡是長生之境；海中三島，無非不老之鄉。金醴玉漿，盈壺不竭。霞裾雲袂，逐念而生。碧藕冰桃，三冬結實；奇花異果，四季敷榮。風光駘蕩以如春，日月周流而不夜。絳霄霽色，時開長樂之宮；紫霧晨暉，遙敞虛皇之殿。或駕黃龍之輦，或乘丹鳳之輿。鶴唳一聲，度仙山而頃刻；鵬搏九萬，絕溟海以須臾。皆憑虛而御空，能遺世而絕俗。起居自適，營慮不關。錦繡谷寒，朝映鬱儀之色；丹砂霧爭，夜澄結璘之輝。玉女傳言，金童捧詔。時赴瑤池之宴，同趍金闕之班。樂奏鈞天，聲撼廣寒之丹桂；盃凝甘露，香和王母之蟠桃。皆由身棄榮華，志甘澹泊。怡神養性，得吸新吐故之方；鍊質修真，悟入聖超凡之理。與塵寰而絕&#36857;，故仙籍以著名。遊憩三山，徘徊十極。餐霞服&#28801;，保仙壽以無期；煉藥燒丹，度世人之有道。儻有歸依之志，為蒙拯拔之恩。以今奉為亡過</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，茂闡&#20914;科，大持仙範。演十洲之勝境，唱三島之玄風。憑仗殊因，薦玆冥福。伏願&#32675;仙降鑒，列聖垂光。接引神儀，超登樂境。法眾虔誠，稱揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">　　　舉大聖飛昇太空天尊</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">十洲佳景是仙鄉，三島瓊樓住渺茫。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">西望龜臺通玉國，東連鯨海&#26254;扶桑。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">壺天飛遠人難到，塵世雖悲道易忘。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此境，&#21445;陪王母禮虛皇。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第一瀛洲之境，高居溟海，遙對會稽。瓊室真宮，乃二仙之窟宅；神之靈草，為萬物之嘉祥。鍊昆吾之鐵，則切玉如飛；飲玉醴之漿，則長生不老。青丘隱邊，翠水藏仙。奉薦靈儀，飛昇此境。伏願高登雲路，達自性之逍遙；回謝塵寰，了浮生之幻夢。法眾皈依，讚揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">瀛洲宮闕接諸天，象外春光不記年。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">五色碧&#40388;啼曉日，千金丹鳳吸朱煙。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">青丘翠水山川異，玉醴昆吾鐵石堅。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度亡靈超彼處，親聞經法悟真詮。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第二玄洲之境，居巽宮之地，處北海之中。遙對天門，是為地戶。風山蔚秀，根萬籟以雷嗚；芝草芬芳，散瓊葩而路重。為泰玄之都府，乃仙伯之真司。地產黃金，石包白玉，壽齡無限，衣食自然。奉薦神儀，超登此境。伏願飛仙接引，瞬息而福地洞天；神觀清明，換易而仙風道骨。法眾皈依，讚揚妙範。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">玄都雄鎮宅仙都，榮館華房列聖居。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">玉女奏章乘鶴駕，金童傳敕跨鯨魚。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">瓊田產玉珍無價，靈棗敷榮錦不如。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願薦靈儀超此境，好辭塵世學清虛。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第三長洲之境，中藏洞府，下壓南溟。甘液流泉，是謂長生之藥；青丘異號，真為極樂之鄉。五千里之風景非凡，三萬歲之壽齡最久。紫瓊樓閣，悉女真學道之鄉；黃素符書，皆高聖煉形之訣。上有真都之嶺，旁臨廣利之宮。奉薦靈儀，超昇此境。伏願丹霞洞裹，常披寶藏之經；赤水山頭，遙禮玉清之駕。法眾皈依，讚揚妙範。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">長洲風景四時春，鳳駕龍樓鎖翠雲。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">兩岸桃花人不到，一田芝草鶴成&#32675;。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">瓊樓人散天風冷，玉局潮歸海日曛。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度靈儀超此境，紫虛宮闕禮元君。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第四流洲之境，三千里界，九十萬程。西海澄清，不見滄波之險；東風披拂，時聞紫木之香。仙仗往來，何須舟筏。靈簫斷續，自有宮商。明月階前，盡看青鸞之舞；飛霞山上，時乘白鶴而來。奉薦靈儀，超升此境。伏願一丸靈藥，從勾漏以&#25658;來；兩腋清風，隨玉川而歸去。法眾皈依，讚揚妙範。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">流洲山上號飛霞，仙客騷人百萬家。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">瑞草靈芝千歲藥，碧蓮仙柰四時花。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">雲煙帳裹空留舄，牛斗河邊不用槎。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願薦神儀超彼處，種桃歸去飯胡麻。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第五元洲之境，滄溟以北，仙圃居中。有玉館之崇高，為紫虛之宴處。玄澗之甘泉如蜜，飲之者住世長年；靈峰之異草無名，佩之者脫胎換骨。洞門不鎖，仙客多閑。讀罷黃庭，但見雲生柱礎；驚回青夢，不知海變桑田。天闕之鐘鼓相聞，人世之舟車不到。光陰難老，壽筭無窮，奉薦神儀，超昇此境。伏願百骸蟬蛻，悵塵世之空花；三洞龍章，達真仙之祕範。法眾皈依，讚揚妙範。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">元洲福境宅仙真，絳彩彤輝徹杳冥。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">玄澗醴泉流碧砌，紫虛玉館鎖蒼扃。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">十年瑞鶴歸華表，五色玄龍吸火鈴。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度靈魂超此境，羽衣親惹御爐馨。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第六生洲之境，地浮東海，山接蓬萊。仙家參錯於翠微，勝境回環於碧障。鸞飛鳳翕，往來天上之真仙；虎嘯龍吟，呵護山中之靈跡。花敷太妙，木並騫林。洞戶長扃，時聽瓊鐘之韻；天臺高峙，每聞玉鐸之聲。清風發而籟振雲璈，皓月升而海涵半璧。四時殊勝，千歲優游。奉薦亡靈，超昇此境。伏願朝步虛皇之閣，焚眾妙香；暮登法樂之堂，禮三寶相。法眾皈依，讚揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">生洲主者太清翁，掌握玄機斡化工。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">啄飲盡從天上降，榮華不與世間同。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">三花自得朝元趣，百藥何勞愈病功。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此境，旋綱躡紀步虛空。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第七祖洲之境，地方萬里，雲鎖千家。芝號養神，毓瓊田之瑞氣；藥名不死，活塵世之枯骸。無病不痊，有緣斯遇。試之神草，果符鬼谷之年；求以靈童，莫迓君房之駕。靈苗數尺，彷彿仙瓜。神水一霐，涵濡異種。名品冠十山之最，英華擅四海之奇。奉薦神儀，超昇此境。伏願蹁躚羽服，一息飛過仙山；宛轉洞章，萬遍克成仙道。法眾皈依，讚揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">祖洲風景異人間，綠水青山匝四環。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">拔宅飛來滄海闊，採芝歸去白雲閑。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">飢食黃碧調金鼎，渴飲瓊根徹玉關。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度靈儀超彼處，五雲樓閣任躋攀。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第八炎洲之境，氣分南極，地鎮離宮。真火炎炎，&#20120;天萬丈。洪濤洶洶，騰勢千尋。鍊陰魄以飛昇，乘陽光而得度。布名火浣，滌塵埃於烈焰之中；獸號風生，復毛羽於積薪之下。大丹流火，官闕森嚴。上聖高真，威光烜赫。皆神仙之所住，與中國以相通。奉薦神儀，超昇此境。伏願玉眸煉質，受度命之真符；金液還丹，得返魂之仙術。法眾皈依，讚揚功德。　</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">炎洲獨與世間通，千里航深入漢宮。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">蒸焰&#20120;天飛鳥畏，洪波&#24064;岸巨鱉雄。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">南昌上境通流火，東井華池接太空。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此處，枯骸重得返嬰童。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第九鳳麟洲之境，中有丹林之府，上接青華之宮。下隔溟波，遙通天界。麒麟所產，鸞鳳交飛。出返魂滌穢之香，鍊金泥續弦之寶。仙人守鼎，藥味成丹。弱水環洲，禽毛不載。到此者，神仙上聖；治之者，天府高真。奉薦神儀，超登此境。伏願朝拜鬱儀之景，體洞金光；高奔結璘之宮，面瞻玉相。法眾皈依，讚揚妙範。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">仙山高峙鳳麟洲，水弱輕毛不可浮。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">香度返魂千百里，膠煎麟角幾千秋。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">雲開慈閣丹如染，日上騫林翠欲流。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此境，方壺圓嶠恣遨遊。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第十聚窟洲之境，山為仙窟，宮號洞玄。靈根留卻死之苗，玉釜鍊金精之液。聞之者，枯骸立起；飲之者，凡骨昇仙。俗尚真淳，民風樸素。壺中日月，境無春夏秋冬；洞裹乾坤，自有君臣父子。不貪不慾，無去無來。奉薦神儀，超昇此境。伏願彈指而仙山萬里，不假長蘆；舉頭而天闕九重，何妨飛舄。法眾皈依，稱揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">洲登聚窟躡雲梯，幢節森森引步躋。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">湖口金沙林屋洞，桃花流水武陵溪。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">仙翁禮斗留丹篆，玉女朝天鎖翠微。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此處，十洲佳景好留題。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第一崑崙之島，四圍弱水，一號崑陵。遙望東南，接石圃仙遊之地；遠瞻西北，為洞天北戶之鄉。井通大活之泉，路入城南之谷。真仙所聚，列聖來遊。積石山連，即西母龜臺之所；偃盆勢險，啟穆王仙路之疑。花尊玄圃之名，巔有閬風之號。天墉城峻，積萬鎰之黃金；梵&#28801;樓高，&#26254;九高之碧玉。十二流晶之闕，晝夜常關；八千長壽之桃，春秋不謝。上接璇璣之府，下臨戍亥之區。流布五行，均調六&#28801;。可謂福堂之境，真為長樂之鄉。奉薦神儀，超昇此境。伏願琳琅風靜，身如一葉之輕；錦誘煙開，足躡五雲之瑞。法眾皈依，稱揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">崑崙積石接東南，玄圃天墉聳翠嵐。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">地隔咸陽人不到，宮連王母水相涵。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">北臨大活通丹井，西望金城闞碧潭。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此境，閬風臺上聽玄談。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第二方丈之島，峰如積翠，上徹層霄。花似流丹，旁連疊嶂。聚金玉&#29792;璃之殿，光奪星辰；為蛟鯨龍蜃之宮，穴深滄海。乃三天司命之所治，為九源丈人之真居。主領天下水族之神，校勘人間學仙之籍。金漿玉髓，飲之則萬劫忘飢；瑞草靈芝，佩之則一塵不染。石泉流潤，千載不枯。桑椹敷榮，萬年長秀，當仙子昇天之際，詣高真傳籙之壇。符授玄元，名通太上。班資榮峻，地位清高。奉薦神儀，超昇此境。伏願眾仙保舉，登金門而上玉堂；一念遙通，挾泰山而超北海。法眾皈依，稱揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">海中方丈會神仙，地勢巍峨別是天。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">金鳳自多巢&#34306;闕，玉膏誰引灌芝田。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">樓臺光瑩三清路，花木香浮五色煙。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此處，不須回首慕塵緣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　第三蓬丘之島，周回五千餘里，上通三十二天。北距鍾山，中連巨海。北阿門外，為九天帝君之宮；溟渤波中，聳三島雲萊之地。飛仙來往，瑞靄迷漫。環珮珊珊，整朝天之班列；笙簫隱隱，奏釣樂之歌音。散花來八海之童，持蓋肅五雲之御。穹鱉贔屭，負石為山；仙鳳徘徊，銜花作供。步虛聲徹，彩雲四斂於瑤峰；梵磬音低，絳節齊歸於紫府。山中一歲，人世百年。茹朮餐菁，不假休糧之術；棲神斷欲，何須執手之交。無寒暑之煎熬，辭利名之縈繫。逍遙自在，快樂無窮。奉薦神儀，超昇此境。伏願覺花開處，十洲之風景長春；昨夢醒來，三島之煙霞未散。法眾虔誠，稱揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">蓬萊分命鎮洪濤，大帝仙卿列聖曹。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">五色雪霜浮玉籟，九清星月射金鰲。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">瑤臺影蘸天心冷，玉闕光浮海面高。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">願度神儀超此處，親陪王母賞蟠桃。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">
		　　伏以福地洞天，不離塵寰之內；神仙達聖，亦居凡俗之中。修之者感應自然，昧之者情緣相繫。惟高真之憫惻，示仙界之清虛。使人返背勞生，歸依大道。幸逢勝會，披度靈儀。便當瞻禮至真，更不執迷塵世。今則仰憑善力，接引真斿。永脫凡籠，遙超仙界。法眾歸依，稱揚功德。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">堪嗟人世隙中駒，利鎖名韁祇自拘。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">不悟因緣皆寄遇，每將勞苦作歡娛。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">榮華富貴今何用，恩愛親姻了似無。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: maroon">從此便登仙路去，十洲三島是真都。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 標楷體; color: maroon">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 標楷體; color: maroon">
		黃籙齋十洲三島拔度儀竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
