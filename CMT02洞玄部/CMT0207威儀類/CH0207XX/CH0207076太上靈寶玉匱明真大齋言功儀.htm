<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../godking.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部威儀類</font><font size="3" color="#008080">(CH0207)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 22.0pt; font-family: 新細明體; color: maroon">
		太上靈寶玉匱明真大齋言功儀</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">經名：太上靈寶玉匱明真大</span><span style="font-size: 10.0pt; font-family: 標楷體; color: maroon">齋</span><span style="font-family: 標楷體; color: maroon">言功儀。一卷。唐末五代杜光庭修。底本出處：《正統道藏》洞玄部威儀類。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 22.0pt; font-family: 新細明體; color: maroon">
		太上靈寶玉匱明真大齋言功儀</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: maroon">
		廣成先生杜光庭修</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　眾官依位導引，昇壇，念人戶咒上五方香</span><span style="font-size: 8.0pt; font-family: 新細明體; color: maroon">北方為始</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 8.0pt; font-family: 新細明體; color: maroon">　　　　</span><span style="font-family: 新細明體; color: maroon">次上洞案香，念上香咒各禮師存念如法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　宣衛靈咒嗚法鼓二十四通</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　無上三天玄元始三氣太上老君，召出</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等身中三五功曹、左右官使者、左右龍虎君、侍香金童、傳言玉女、五帝直符直日香官、各三十六人出，當召</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處土地里域真官正神，速出一關啟。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">今正爾燒香，奉為</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">奉修靈寶九幽玉匱明真遷神大齋，功圓事畢，昇壇拜表，焚燒真文，復職還官，言功設醮，重明功德。願得太上十方正真生&#28801;，降流</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等身中，所啟速達上御至真無極玉皇上帝</span><span style="font-size: 8.0pt; font-family: 新細明體; color: maroon">御前。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　人各三禮</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　各稱法位</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上清玄都大洞三景弟子，無上三洞法師，奉行明真大齋法事。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">嶽</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">帝先生小兆真人</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">等今故燒香，以是功德，上為帝王太子，皇后皇妃，致福延禧，保安國祚。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">廟皇帝尊靈，遊宴玉京，超凌宸極。今故燒香，歸身歸神歸命，太上靈寶自然至真無上大道。特乞玄造流恩，洪釐廣被。仙靈受度，證品成真。侍衛道君，消遙無上金闕七寶自然宮。永與道合，啟啟玄感。上御十方無極至真道前。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　禮十方</span><span style="font-size: 8.0pt; font-family: 新細明體; color: maroon">從東方起</span><span style="font-family: 新細明體; color: maroon">禮足，各長跪歸命懺悔</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次三業懺</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　三啟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span lang="EN-US" style="font-family: New MingLiu; color: maroon">&nbsp;
		</span><span style="font-family: 新細明體; color: maroon">三禮</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次收真文內音</span><span style="font-size: 8.0pt; font-family: 新細明體; color: maroon">東南西北中</span><span style="font-family: 新細明體; color: maroon">次弟子執真文於香姻上，師面壇中，叩齒十二通，咒曰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　　元始大帝，高上玉皇，普告十方，無上無下，無極神鄉。三十二天，隱韻靈章。五文結氣，八會流光。今日大宥，萬善敷張。定名仙圖，列籍紫房。修齋行道，介福遷神。幽關朗晏，冥夜開光。超登三界，景侍虛皇。帝圖延永，壽祚無疆。萬真鑒祐，四海太平。妖星蕩滌，中外康寧。請如所告，金馬驛程。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　安真文於御案上，待隨表焚之</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　重稱法位</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上清玄都大洞三景弟子，無上三洞法師，奉行靈寶明真大齋法事，</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">嶽</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">帝先生少兆真人</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">等，謹重上啟太上無極大道元始天尊、太上大道君、太上老君、自然至真靈寶天尊，尋聲救苦大慈天尊、五老上帝，三十六部尊經、玄中大法師，三界內外，應感尊靈。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等叨荷玄勿，幸逢道化。三乘御運，五&#28801;開光。正法流行，普度幽顯。人天荷賴，生死霑榮。而大教垂科，開度為本。上唯邦國，資祐帝王。使玄德遍覃，神功遐布天地之內；存歿同懼，凡在群生常加濟護。況奉明旨，敢不上聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次讀詞</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　按如詞誠，義深拯拔。恭依玄式，敷啟壇場。燒香然燈，轉經行道。輒坡靈報，開露真文。以八會寶書，關明三界。依時存注，關告尊靈。翹想十華，馳心八極。冀蒙玄鑒，普降洪休。法事功圓，願念周普。群真復駕，返羽衛於太空；萬聖迴軒，散祥輝於三境。下照長夜，廣度陰關。大扇慈風，咸除苦惱。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等按依科品，瀝懇冥心。以今月</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">日為始，修崇齋醮，行道轉經，至</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">日圓滿。今修齋事竟，所請天仙地仙、真人神人、五嶽四瀆、九宮五帝、三河四海、日月星宿、兵馬騎乘，諸天監齋直事、侍香－金。童、散花主女、傳言奏事飛龍漪吏等，及靈賓官屬、監齋衛真、四方監察、真官監臨衛護。宣通召命，營衛齋事，有功勤者，今當別拜。黃繒朱表，言功舉遷。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等恐進止犯科，不明玄奧。乞垂赦宥，仰戴玄恩。啟齋之始，所請智慧上品十戒，齋事既畢，謁還天宮。後有法事，當復啟請。謹上啟聞，伏須告報。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">修齋事竟，重明功德，復諸天位，拜黃繒朱表一通，在</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">前奏案之上，請省表文。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次讀表</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　具籙職，奉行靈寶明真大齋法事，</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">嶽</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">帝先生小兆真人</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">稽首再禮。上啟太上無極大道，至真自然金闕下，</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等&#31104;質下凡，自惟穢賤。叨奉大法，宣教度人。下濟生靈，上及邦國。佐時效節，質對幽明。而於法無功，動違科典。夙夜震懼，不敢遑寧。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等頓首頓首。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等受法之日，盟告三官。約當佐國立功，奉揚玄化。使天地之內，道訓宣行，濟拔存亡，開度一切。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">今欽奉皇帝聖旨，上叩大道。奉為</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">廟皇帝尊靈，證聖成真，昇入天府。詞誠丹切，披露聖神。明明寸心，感貫天地。</span><span style="font-family: New MingLiu; color: maroon">
		</span><span style="font-size: 8.0pt; font-family: 新細明體; color: maroon">
		臣</span><span style="font-family: 新細明體; color: maroon">叨佩經法，職主玄司。欽奉綸音，不勝震惕。謹率同法道士若干人，以內藏所出質信之禮，依按玄科，於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處置立靈壇，法天象地。四界八極，玄應三清。出八會真文，內書寶字，為天地神明之信。奉修太上靈寶九幽玉匱明真大齋，若干日夜。稽顙歸命，披心貢誠於太陽之前，三光之下。盟齋瀝懇，然燈續明。下照九幽無極世界，九地重陰之中，開諸光明，照燭冥夜。奉為</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">懺謝九玄憶世、宗廟先靈。前身所有，滯染塵&#32536;，積諸障累。恐未能於昭徹，或尚致於冥行。仰仗天恩，咸希開釋。離諸染著，頓悟真常。即使九土潛寧，陵廟安穩。魂神受鍊，臟腑生華。灌沐陽精，消蕩陰滓。五神扶衛，騰景天堂。世享福緣，漸登道品。垂祥後嗣，延貺邦家。帝祚隆昌，皇圖克固。聖朝納祐，壽等嵩衡。太子諸王，咸臻景祐。后妃公主，永保福祥。內外臣寮，允新祿祚。六合清靜，兩耀光華。吉應日聞，妖惡殄滅。如蒙所願，永銜道恩。謹當焚燒真文，散灰揚煙。上御諸天，玄期有限，不敢稽滯。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">所修齋，上請天仙兵馬、神仙兵馬、飛仙兵馬、真人兵馬、神人兵馬、日月星宿兵馬、九宮五帝兵馬、三河四海兵馬、五嶽四瀆兵馬，各九億萬騎，三十二天監齋直事、侍香金帝、散花玉女、五帝直符、傳言奏事、飛龍騎吏等，及靈寶官屬，三寶威神，此間土地里域真官，諸是監臨衛護，宣通召命，營侍齋事，有功勤者。一切嚴裝，隨</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">今表，上詣玄都，列受功賞，進品上真，加爵帝秩。隨品署真，高下等級，皆令顯達。一如太真之儀，無令遺漏。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">謹伏地，拜黃素朱表一通，上聞九天。恩惟太上無極大道太上大道君、太上老君、無上玄老十方自然靈寶天尊，已得道大聖眾，至真諸君丈人，垂哀省覽，敕勒天官，典者曲垂，省理分別。惟蒙至聖，鑒映丹情。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等學法，未備俯仰之格。恐進止犯科，不合儀式。為四司所斜，五帝所執，千愆萬罪，乞蒙赦宥。一及原未悟，不見罪罰。恩惟太上，分別求哀。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">愚謹因真宮直使、正一功曹、左右官使者、陰陽神決吏、科車赤符吏、剛風騎置驛馬上章吏、飛龍神龍天仙飛直騎吏，各二十四人出操。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">謹為</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">奉修靈寶九幽明真遷神拔度大齋事竟。起壇遷職，復諸天位。重明功德，拜奏黃素朱表一通，上詣太上三夫曹，伏須告報。</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">誠惶誠恐，稽首再拜。以聞</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">姓</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">屬</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">州縣宮觀住持</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　太上無形無名虛無自然至真大道無上元尊金闕七寶</span><span style="font-size: 8.0pt; font-family: 新細明體; color: maroon">玉陛下</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　太歲</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">年</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">月日</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次叩齒三通，啟曰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">謹重啟太上無極大道太上三尊十方大聖。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">今拜奏表文，願敕功曹典者，主領進御，必使上合天府，應時行下，閉氣昇章，徑御太上無極大道御前。當令所請時下，所召時到，所申者通，所遷者達。若有下官，故氣邀截，表文不使上御者，錄付所在近司，依律理罪，以明天憲。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等伏待報應。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次露表案上，存神如常，訖起，再拜，收表，卦函</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次告金籙度命簡</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　元始符命、金籙白簡、救苦真符，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		告下十方無極世界、三官九府、百一十曹、五帝考官，九幽地獄、巨天力士、執罰神兵、司錄司命、司功司殺，牛頭獄卒，三界大魔。拔度齋壇，係薦應度亡魂，出離地獄，永辭長夜，睹見光明，萬罪蕩除，冤仇和釋。乘此九真妙戒，拔度功德，上生諸天，一如告命。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　太歲</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">年</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">月日於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">壇中告下</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　讀文訖，法師叩齒九通，咒曰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　元始上聖，玉帝高靈。玉文告命，濟死度生。金籙妙戒，拯護幽冥。白簡寶符，九真玄經。解銷罪咎，冤債和平。救苦真人，削除罪刑。察命童子，注上生名。護戒威神，引詣福庭。超離五苦，乘駕雲餅，輪轉得通，飛昇上清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　　咒畢，以簡隨真文表函焚之。聲讚二人，持節洞案，捧案，監齋主同詣天門，焚表函真文白簡訖。還復本位，次告山簡今欽奉皇帝聖旨，於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處奉修靈寶九幽玉匱遷神明真大齋，若干日夜，行道事訖，投簡靈山。願神願仙，飛行上清五嶽真人；至神至靈，乞削罪錄上名九天。請詣靈山，金龍驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　太歲</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">年</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">月日具位</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">，</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">告文　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　讀訖，青紙封龍配之</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次第子執於香煙上師，叩齒十二通，咒曰</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　玄上開明，元始監真。上帝五老，赤書丹文。天地本始，總領三元。攝氣召會，催促舉仙。高上符命，普告十方。</span><span style="font-family: New MingLiu; color: maroon">
		</span><span style="font-family: 新細明體; color: maroon">
		日月星宿，五嶽靈山。天上地下，冥靈大神。監生主錄，南上三門。關領玉簡，勒名丹篇。削落罪目，上補帝臣。修齋行道，上告九天。總校圖錄，削滅罪根。魂神開度，超出幽關。行道事竟，投簡靈山。三塗罷對，長夜蒙原。冤仇釋散，地府寧閑。福延大業，祚永乾坤。今日上告，萬真咸聞。請以龍簡，關盟真官。乞如所告，金龍驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　咒畢，眾官再禮</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次讀水簡文</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　今欽奉皇帝聖旨，於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處奉修靈寶九幽玉匱遷神明真大齋，若干日夜。行道事訖，投簡水府。願神願仙，三元同存。九府水帝、十二河源、江河淮濟，溟泠大神。乞削罪錄，上名九天。請詣水府，龍驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　太歲</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">年</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">月日具位</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">告文</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　元始五老，上帝高尊。十方至真，太華靈仙。赤文告命，無幽不關。上御九天，請下玉文。日月五星，北斗七元。中告五嶽，四方靈山。下告河海，十二泉源。九府水帝，俱泠大神。今日上告，萬願開陳。修齋行道，上告九天。總校圖錄，削滅，罪根。幽夜開朗，超度魂神。三塗息苦，長夜蒙原。冤仇解散，上昇諸天，行道事訖，投簡靈淵。福祚隆永，帝業長延。請以龍簡，告盟水官。乞如所陳，金龍驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　吮畢，眾官再禮</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次讀土簡文</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　今欽奉皇帝聖旨，於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處奉修靈寶九幽玉匱遷神明真大齋，若干日夜。行道事訖，投簡靈壇。願神願仙，長生度世。飛行上清，中黃九土，戊己黃神，土府五帝。乞削罪刑，請詣中宮。投簡記名，乞如所告。金龍驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　太歲</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">年</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">月日具位</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">告文</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　天地開張，元氣分靈。三元同存，十方朗清。五老上聞，主死領生。丹書赤文，元始上經。普告無下，九地皇靈。今日上告，萬仙定生。修齋行道，上告九天。總校圖錄，削滅罪根。九地開朗，遷度魂神。太陰息苦，六趣寧閑。和冤釋對，上生諸天。行道事竟，投簡靈壇。福流億世，帝祚長延。請以龍簡，告盟地官。乞如所告，金龍驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　　咒畢，眾官再拜投簡於壇上、天井中或埋於月辰之上</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次吟投龍讚祈真登紫府全章</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次稱名位，降神設醮</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　具法職，奉行靈寶明真大齋法事，</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">嶽</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">帝先生小兆真人</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">等稽首再禮。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">謹奉皇帝，修建遷神大齋。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹奉降玉京玄都紫微上宮十方大聖眾，至真諸君丈人，飛仙真人，玉童玉女，應感分輝，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹奉降天地靈仙，諸天上聖，日君月君，日月帝君，真人神仙，玉童玉女，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹奉降北極句陳天皇大帝君，北斗七星君，南斗六星君，三台六星君，二十八宿君，周天三百六十五度星中大神，星中帝君，星中真人，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹上請東方青帝九氣君，南方赤帝三氣君，西方白帝七氣君，北方黑帝五氣君，中央黃帝一氣君，五帝真人，玉童玉女，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹上請三元君，上元天官、中元地官、下元水官，三宮九府，百二十曹，五嶽大神，十大洞天，三十六洞天，二十四化，三河四海，九江水帝，十二河源，九宮真人，十二仙君，九天司命，五嶽丈人，九天使者，儲副正職佐命大神，天仙地仙，飛仙神仙，王童玉女，兵馬騎乘，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹上請三洞四輔侍經真官，仙公仙伯，仙卿大夫，九天御史，玄中大法師，天師嗣師系師，上古三師，經師籍師度師，三洞威神，三寶官屬，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹上請靈寶官屬領仙監齋，直符真官，侍香將吏，玉童玉女，六甲神將，六旬玉女，六丁玉女，社稷將吏，一切靈司，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹請身中所佩二十四治執節監功大將軍，四部監功謁者，上仙上靈直使，正一功曹、三部功曹、促氣功曹、三五功曹等，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹請身中所佩，陰陽神決吏、科車赤符吏、剛風騎置驛馬上章吏、飛龍騎吏、天真飛仙騎吏，上部使者、中部使者、都官使者，郎吏虎賁察姦句騎吏，都官僕射，天丁力士，天騶甲卒等，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹請收氣食氣吏、收神食神吏、收鬼食鬼吏、收邪食邪吏、收精食精吏、收毒食毒吏、誅符破廟吏等，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　謹奉請</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">皇帝本命神將、元辰神將、大小行年本命星官，驛馬將吏等，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　謹奉請四司五帝，應感真靈，三界職司、衛壇將吏，虛空監察，直日直符，當界主司等，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　奉請當處土地，里域真官，降臨醮座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">謹上啟太上三尊昊天上帝，十方上聖三光九耀天帝天君，三界內外，一切真靈。伏願普降洪慈，分輝照鑒。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">以夙承餘福，得誕今生。叨佩靈文，稟修玄教。功輕塵露，過重丘山。誠宜束身以自修檢，而法許開度，佐國立功，輔助帝王，宣弘道化。今欽奉皇帝聖旨，追薦</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">尊靈，齎金龍紋繒，香花質信。恭依科典，虔立靈壇。奉修靈寶九幽明真玉匱遷神拔度大齋，若干日夜。以</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">日</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">時功圓事畢。焚燒真文，解壇復職。重明功德，設醮言功。願為</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">懺謝罪尤，解銷冤對。不經幽夜，昇入天堂。瑩質朱陵，鍊神丹霍。上朝太極，飛步九清。友萬帝以優游，接&#32675;真而宴處。延休帝業，貽貺孫謀。傳鳳曆於無疆，固鴻圖於億載。同文共軌，地久天長。疫毒&#28508;寧，災凶殄息。兵戈不作，水旱無侵。夷夏懼康，龍神翊衛。中黃上府，陵寢常安。十雨五風，生靈永泰。伏冀三官拂簡，紀錄齋功。五帝迴軒，鑒臨勝福。告下天地曹府，幽明職司，降祐垂祥，普均四海。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等不任懇願虔祈之至。稽首再禮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次焚狀</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　奏獻錢馬</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">重啟靈壇感降，內外真靈。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">所修齋，功德成就。實賴三寶官屬，應感職司。降此洪休，副玆丹懇。啟奏傳送，勞歷真官。恐薦獻失儀，違犯科典。動靜俯仰，不合天儀。再具披陳，特乞原赦。高真上聖，昇駕太空。三界尊靈，各還所部。侍衛官吏，當境職司，未就座者，歆納誠禮。陰陽將吏，內外正神，佐國度人，立功利物。驅除氛沴，掃蕩妖兇。使九土太平，帝王萬壽。三會之日，別當舉遷。諸獄冥曹，三徒六趣，九幽滯爽，萬類孤魂，賴玆遷拔之緣，盡詣逍遙之境。</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">等稽首，再禮奉辭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　　次送神頌還戒頌都講云，眾官復職高功都講列職，各納職次十二願次復爐</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　　次引弟子，隨師，昇天門，出地戶次解壇頌出戶咒次辭三師</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次回向禮畢</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 標楷體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: maroon">太上靈寶玉匱明真大齋言功儀竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>