<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部威儀類</font><font size="3" color="#008080">(CH0207)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
		<span style="font-size: 18.0pt; font-family: 新細明體; color: maroon">
		靈寶領教濟度金書</span></p>
		<p style="line-height: 150%; margin-top: 0; margin-bottom: 0">
		<span style="font-family: 標楷體; color: maroon">
		洞微高士開光救苦真人甯全真授靈寶通玄弘教水南先生林靈真編</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: maroon">
		卷之二百二十六</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">科儀立成品</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 8.0pt; font-family: 新細明體; color: maroon">傳度齋用</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">傳度醮儀</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">步虛　　燒香頌</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">各禮師存念如法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: maroon">宣衛靈咒</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		五星列照，煥明五方。水星卻災，木德致昌。熒惑消禍，太白辟兵。鎮星四</span><span style="font-family: 新細明體; color: maroon; background: lime"></span><span style="font-family: 新細明體; color: maroon">，家國利亨。名刊玉簡，字錄帝房。乘&#39112;散景，飛騰太空。出入冥無，遊宴十方。五雲浮蓋，招神攝風。役使萬靈，上衛仙翁。</span><span style="font-size: 8.0pt; font-family: 新細明體; color: maroon">和</span><span style="font-family: 新細明體; color: maroon">：與道合真。</span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　嗚法鼓二十四通</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">無上三天玄元始三&#28801;太上老君，召出</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">身中三五功曹，左右官使者，侍香金童，傳言玉女，五帝直符，直日香官，各三十二人出。出者嚴裝。關啟玄壇天帝神君，當召此間土地里域，真官正神，急上關，啟</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">今奉為</span><span style="font-size: 8.0pt; font-family: 新細明體; color: maroon">入意</span><span style="font-family: 新細明體; color: maroon">。以今設醮行道，願得玉清道&#28801;靈寶妙光下降，流入</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">等身中。即使玄壇清淨，內外成真，天無氛穢，地絕妖塵，琳琅振響，十方肅清，萬魔不干，真誠上徹。令</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">所啟，速達徑御太上無極大道至真玉皇上帝</span><span style="font-size: 8.0pt; font-family: 新細明體; color: maroon">御前</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　請稱法位</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">具位</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">，謹同誠上啟太上無極大道虛無自然元始天尊，虛皇玉晨大道君靈寶天尊，萬變混沌玄元老君道德天尊，玉皇大天尊玄穹高上帝，北極紫微大帝，紫微天皇大帝，玉清真王長生大帝，東極青玄上帝，后土皇地祇，九微太真青童大道君，紫微元靈青金大道君，十方靈寶天尊，九天生神上帝，三十二天上帝，五靈五老大帝，上清十一曜真皇君，南斗六闕上真道君，北極九府上真道君，周天二十八宿星君，泰玄樞機三省諸相天君，靈寶五師真君，三元三官帝君，北極四聖真君，九天諸司真君，天曹諸司真君，靈寶天仙內院主宰高真。三洞四輔諸司府院主宰高真，上宰上保，上傅真君，大洞祖師紫虛元君，楊許二真人，靈寶祖師徐葛鄭三真人，科教祖師陸張杜三真人，三洞四輔經籙符法中上聖高真，神仙將吏，靈寶諸部南北兩司仙真靈官，五嶽五帝真君，五天聖帝，洞天福地、靖廬治化仙官，北陰酆都大帝，水府扶桑大帝，四海四瀆、六洞十宮、九州社令司主者，本府州縣城隍主者，三界符使，四直功曹，太歲尊神，里域土地，三界感應，一切真靈。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">聞道冠鴻鈞，胤一元而御運。象涵鰲極，包五太以開圓。神功密斡於陰陽，聖化潛調於經緯。玄綱流演，下敷九壑之卿雲。道紀彌羅，上湛八紘之惠露。語其用則有&#28801;有數，究其體則無形無名。實三洞之根宗，為群生之柱石。今弟子</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">身承聖日，志慕真風。鳳笈琅科，期矢心而佩奉。龍函瓊韞，誓潔己以參傳。徼上聖之傾光，鑒下愚之受度。輒羞藻敬，庸寓葵忱。伏願羽葆翩翻，御玄虛而</span><span style="font-family: 新細明體; color: #993300">&#28054;止。霓旌縹緲，從碧落以來游。丹輿陪彩仗之遙，綠輦輅翠華之迅。雲龍搖曳，月駟逶遲。俱合景於星壇，為命靈於雲席。曲歆真切，共錫提&#25658;。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">無任懇切之至，謹稽首再拜，奏請高真。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　請聖　　初獻</span><span lang="EN-US" style="font-family:&quot;New MingLiu&quot;;color:#993300"><br>
		</span>
		<span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞太無胤粹，紫陽藏鳳策之奇。妙有垂精，黃混散龍函之秘。仰保制於劫運，俯調御於黎元。自前脩啟教以傳經，故後學尋師而弘道。三乘流演，金科嚴泄慢之愆。七部宣行，玉律謹禁藏之密。惟奇民而堪視，匪德友以難聞。派衍人間，期彰天上。今第子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，陽靈孕&#28801;，陰粹凝形。念&#34926;&#34926;駒窗靜莫圓於功績。而皇皇蟻磨，動惟積於冤愆。曷報生成，仰裨化育。爰皈誠於大道，庸請命於微</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">。三洞希夷，誓罄心傳之切。諸司徼妙，期膺口授之真。爰有青詞，謹當宣奏。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　宣詞</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">按如詞旨，備露忱恂。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞祖日輝華，散千燈於六合。宗風鼓動，宏萬派於九垓。皆仙靈應運以流芳，故聖真啟玄而挺秀。觀</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">愚昧，荷帝慈矜。過有淵陵，拊己未彰於學道。功無圭黍，省躬敢好於為師。第思授受之規，莫尚淵源之責。既殫嚮慕，敢負歸投。&#34306;簡羅敷，肅玄壇而請命。芝圖煥耀，趨丹陛以陳情。精懺謝而身心滅愆，除尸累而形神受煉。斷除萬妄，還返一真。既翳垢之潔清，可希微之領授。恭涓今夕，肅衍新儀。歃血飲丹，徼真盟於高厚。分環破券，證新誓於顯幽。盡經籙符法之將吏，以統臨會省府院司之真靈。而檢攝玉符，告命職躋品格之崇。金印提封，位領班聯之峻。亶由帝命，式副愚衷。仰冀道&#28801;彌羅，神光照耀，錫靈虛之正性，圓智慧之良心。策役通靈，列部駿&#29319;於玉節。修持合道，十方召制於金符。紹奕奕之仙宗，垂綿綿之聖派。恪希覆冒，庸藉汪涵。翠&#26010;流瓊，秩芳筵於六甲。珠彝鏤玉，崇華席於五申。敢修亞獻之恭，庶展再陳之敬。稽首再拜，禮行二獻。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　亞獻</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞金闕穆清，羅鵷班而赫奕。玉京邃漠，肅鷺序以陸離。雖希夷宿稟於天和，而玄妙實由於人授。三十六部，仰聖真之口口相傳。萬八千篇，觀仙靈之心心密印。惟修真而學道，故積行以累功。克獲仙飛，庸其沖舉。佐清微之燮理，贊紫極之裁成。載籍昭章，見聞披睹。今弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，心修道法，志慕玄機。幸蒙師寶以相&#25658;，肅詣宸嚴而受度。三官五帝，為校錄其功勤。九府四司，為舉揚其志行。希宥前非之鬱勃，爰徼後善之羅敷。驛馬朱函，邇清光而奏對。茭龍白簡，開黑壘以升遷。三天策陽神之騰，九地斥陰魔之試。經聲朗映，流化雨於十華。正&#28801;昭融，扇仁風於九軌。凡玆精進，悉賴熏陶。伏願弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，戒行虛圓，陰功普被。起處辟六淫之寇，行藏逃九橫之災。通真達靈，早睹玄機而了悟。飛神御&#28801;，疾抽聖籥以昭明。保九轉於黃庭，精五華於玄谷。慶延玄祖，祥衍宗親。遊洞府以迴翔，任陵谷之遷變。</span><span style="font-family: 新細明體; color: maroon">毋負監舉，即獲超騰。次願</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">翊贊大乘，斷除小累。獎提後進，曲原不量力不度德之愆。紹續前聞，密赦非秘道非泄寶之譴。許侶金科而傳度，俾如玉律以宣行。祖印手提，敢領詵詵之派系。宗乘身負，惟期浩浩之功勳。庶上沐於天恩，而下從於人願。以今天人徯慶，幽顯需恩。雲鏞催夜漏之傳，月磬藹霄杓之韻。徼萬靈而昭鑒，極三實以慈觀。盍遵保舉之規，為衍參傳之格。作股肱於大道，提命密加，錫&#25132;穀於微</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">，付傳照應。敢罄獻酬之禮，更殫奉謝之忱。仰冀慈悲，曲垂鑒映。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">與弟子，無任恪恭之至。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　終獻酒</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　宣傳度科</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　侍職喝攝行傳度事，</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">領嗣法</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　弟子</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，恭詣道前，依科傳度。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　高功長跪，啟白：</span><span lang="EN-US" style="color:maroon"><br>
		</span><span style="font-family: 新細明體; color: maroon">具位小兆</span><span style="font-size: 8.0pt; font-family: 新細明體; color: maroon">臣某</span><span style="font-family: 新細明體; color: maroon">，誠惶誠恐，稽首頓首，百拜上言。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">聞三洞垂光，金格著傳宗之典。九清流範。瓊科昭昭運之文。俾祖燈續耀於垓齡，而宗枝流華於浩劫。凡敷心而歸命，必傾耳以輪誠。仰冀淵慈，俯垂采聽。今有嗣法弟子，生逢盛世，夙植昌基。愧無功德以及人，且乏慈悲而救物。齋心九拜，冀接東諸玄妙之傳。潔己三朝，期膺西禁希夷之緒。詣</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">授受，副彼參承。庸上贊於生成，庶下裨於化育。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">職惟領教理，難抑違除。已奏告諸天，關聞三界。克涓今日，密為宣傳。重念</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">負荷宗盟，提攜後學。依科手授，敢萌裨販之心。如律心傳，願賜鑒觀之造。欲望申節五帝，關告三官，徼十極以證明，會萬靈而監舉。容</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">恪遵天律，宣示真條。俾受佩於帝前，庶協恭於身後。圓成善續，輔相奇勳。</span><span style="font-size: 8.0pt; font-family: 新細明體; color: maroon">臣</span><span style="font-family: 新細明體; color: maroon">下情無任之至，謹稽首再拜以聞。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　高功詣元始座前右畔，面東立。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　</span><span style="font-family:標楷體;color:maroon">弟子左畔，面西長跪。應干傳度合用物件，置高功面前卓子上。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　高功宣白：</span><span lang="EN-US" style="color:maroon"><br>
		</span><span style="font-family: 新細明體; color: maroon">
		三洞靈章，九霄寶範，自從啟運，降在人寰。著無師不度之文，顯非人勿示之訓。玄科真切，丹律崇嚴。授之者如履薄冰，慮躋臨之踵至。受之者若涉淵水，恐沈溺之隨。聞惟夙夜以戰兢，可食息而傳度。粵從邃古，逮至今斗時。玉鴈金魚，表效心之純恪。丹砂青穀，昭盟天之精微。著在條章，具存品秩。豈大道靡容以密授，而妙法若可以貨求。蓋地號南州，時丁季世。習澆浮以為俗，罔識尊崇。依鄙吝以成風，惟貪賄賂。非重捐於金幣，曷旌別於精誠。我以玄運天開，慶基師授。一塵不染，夙無貪得之心。三寶遙臨，惟抱傳賢之念。子欲參求上道，難以多捐世財。惟當重設誓盟，深陳禁戒。子辦肯心否。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　弟子懷中出誓狀，呈師云：誓狀具呈，伏乞省覽。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　師接誓狀，付侍職，對大道前宣讀。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		信誓旦旦，天聽昭昭。可謂精進求師，真寔參法。既已對聖宣讀，切勿自負盟言。惟靈寶飛天妙書，具智慧上品十戒。登真之士，宜先受持。今當依科宣揚，子盍澄心諦聽。夫戒者所以防非止過，檢妄斷情也。守戒則道尊德貴，天人欽承。破戒則身滅職黜，鬼神窺笑。惟當省躬祇佩，勵志紳書，恭肅端莊，稽首聽受。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　師傳十戒</span><span style="font-size: 8.0pt; font-family: 新細明體; color: maroon">見補職科</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">己上十戒，能持否。答云：能持。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		十戒宣傳，一心聽受。可謂慕道親切，學法精純。所宜恭對三實十華、三官五師之前，遵依科律，與子破券分環，飲丹結誓。身心齋肅，毋傲毋譁。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　師右手執朱筆，蘸朱在心前。云：</span><span lang="EN-US" style="color:maroon"><br>
		</span><span style="font-family: 新細明體; color: maroon">
		將筆指天，子不負天。天若負子，日月不明。子若負天，九祖沈淪，亦不希仙。將筆指地，子不負地。地若負子，草木不生。子若負地，身沈北酆，絕代子孫。將筆指心，子不負心。日月北斗，以為證明。子若負心，風刀考形，萬劫不停。筆指十方梵&#28801;天中，靈寶天尊，真人神仙，玉女玉童，靈官仙兵，今日欣慶受度，歷關諸天。請滅三惡，斬絕地根，飛度五戶，名列太玄。魔王監舉，位寄玉清。九玄七祖，拔出地戶，即皆受度，飛昇南宮。令子過度三塗五苦，八難九厄，千災萬禍。功滿道備，玄師證明，超凌三界，逍遙上清。內外功備，過度三界，位登仙翁，諸魔滅試，三官敬形，嘯命雷電，呼吸風雲，役使丁甲，叱&#21668;鬼神，降致千真，役使萬靈，摧伏惡毒，救護幽冥，收束虎豹，</span><span style="font-family: 新細明體; color: maroon; background: lime"></span><span style="font-family: 新細明體; color: maroon">馘鬼精，拯運鎮劫，保佑安寧，佐天行化，助國救民。調泰五&#28801;，內煉成真，坐致行廚，所向利貞。若有不神，天地違盟。子今皈身皈神皈命，三寶至尊。若有異心，始勤終怠，叛道侮法，輕泄漏慢，違背師旨，不生敬信，不依年限，妄傳非人，不忠不孝，邪淫訾毀，陰謀殺害，甘俟天憲，先墮祖考，後累玄孫，永沈北酆。一身罰功，墮事風刀，考形三掠，更生非道之形，萬劫永不希仙。甘心自受，以明違天逆地，叛道背師，負心惡逆之戒。不敢怨道咎師。急急如律令。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　師將券文，以朱筆科畫。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		上元天官，中元地官，下元水官，四方天帝，五方五帝，日月北斗四極真人，受度三師，玄中證明。劃券之後，誓不違天負地，誓不負師背道，忠於邦國，孝於父母，慈於眾生，哀救苦爽，以善濟物，誓不違盟。若有違誓，甘俟天憲。備經三途之役，償於五苦之考。急急如律令。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　師次券中指破之，併環亦分其一，將右券右環付弟子</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">，跪受。付侍職，對道前宣讀。畢，藏于心前。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　次師捧丹水當心。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		截髮誓天，刺血為盟，飲丹結願，仰告天尊。三官保舉，五帝證盟，三師受度，諸天書名。北斗落死，南斗上生，萬真受事，天魔敬形。七祖父母，受煉南宮，功成之日，上朝玉清。違心負誓，臨事不神。急急如律令。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　師捧丹水，吸一口，弟子亦吸一口</span><span lang="EN-US" style="color:maroon">o
		<br>
		</span><span style="font-family: 新細明體; color: maroon">
		分環破券，歃血飲丹，證誓結盟。既依玄律所是，傳受三洞四輔，經籙法科，符圖印訣。今當對聖，一一給授。子宜跪領諦受，毋忘本靖誥劄，謹當宣</span><span style="font-family: 新細明體; color: #993300">示。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　　侍職宣交度劄誥，宣畢，付弟子，三禮受之。師執經云：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		二十四品，微妙洞真，十部洞玄，三皇洞神，正一太玄太清。龍章鳳篆，鏤玉裁金，降自清微，昭布寰瀛。寶秘福慶，泄慢殃侵。今以授子，子其寶之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　　師以經授弟子，弟子頂戴三禮，受之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　師執籙云：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		迴車畢道，五法中盟，神霄四仙，各集大成。七部分合，擷奇摘英，世世傳授，悉探宗乘。政和渙綸，宗壇持衡，三元露奏，肘步膝行。今以授子，子其秘之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　　師以籙授弟子，弟子頂戴三禮，受之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　師執法書云：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		方諸東華，內禁靈虛。黃籙普化，玉清童初。太玄統御，丞輔樞機。三天星羅，省府院司。金符玉券，貴並驪珠。濟生度死，舉形仙飛。今以授子，子其重之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　師以法書授弟子，弟子頂戴三禮，受之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　師執科儀云：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		二十七等齋法昭垂，四十二品醮式彰施。始由簡寂，流衍清都。大備廣成，三洞咸宜。後賢繼志，雲笈陸離。流傳八遐，萬古攸依。今以授子，子其謹之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　　師以科授弟子，弟子頂戴三禮，受之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　師執印云：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		金章煥赫，統御機權。部臨諸司，出自三天。仙真下教，流衍輻員。掌握號令，皇化昭宣。合同符信，萬靈攸尊。力士衛嚴、泄慢貽愆。今以授子，子其佩之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　　師以印授弟子，弟子頂戴三禮，受之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　師執劍云：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		光射牛斗，法象雌雄。震靈景震，枝派分宗。旁揮九醜，肅清提封。上盤雲漢，嚴攝罡風。道人變化，倏忽西東。律戒妄用，號曰神鋒。今以授子，子其領之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　師以劍授弟子，弟子頂戴三禮，受之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　師執策杖云：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		陽山丹竹，策真通靈。屈曲九節，五帝垂精。千日勳備，庸代身形。隨仗所指，震開幽扃。內藏玉篆，光燦日星。寶敬應感，輕慢彰懲。今以授子，子其藏之。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　　師以策杖授弟子，弟子頂戴三禮，受之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　師執式云：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		中天會府，玄靈璇璣。越有寶式，洞視希夷。二十四厄，環列奇儀。運罡激指，生殺臨機。禳沴祛魔，策豹役螭。天符妙契，萬福攸歸。今以授子，子其慎之。</span><span lang="EN-US" style="color:#993300"><br>
		</span><span style="font-family: 新細明體; color: #993300">
		　　　師以式授弟子，弟子頂戴三禮，受之。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　師執神尺云：</span><span lang="EN-US" style="color:#993300"><br>
		</span><span style="font-family: 新細明體; color: #993300">
		閶闔紫極，介胃拱環。龍韜虎符，三界齊尊。身佩神尺，嘯命天關。順生逆殺，魒建皇幡。含元太虛，一&#28801;帝君。功成道備，升駕雲端。今以授子，子其珍之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　師以尺授弟子頂載三禮，受之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　師執令牌云：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		律令大神，掌握雷霆。呼風喚雲，凝炎散霖。九宮統化，九司齊臨。火令一下，百神肅欽。如意策役，罔有不承。戲慢輕動，上干酆刑。今以授子，子其守之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		　　　師以令授弟子，弟子頂載三禮，受之。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		嗣法弟子，既以令職。治事佩印，受符身充。天官策役，三界所是。諸階法中，仙靈官吏。將兵並合，恭對道前。點集交度，不得誤違。一如玄壇律令。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　宣交兵帖：</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">謹召</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">法中仙靈，官君將吏，仰分形化景，嚴裝顯服。隨嗣法弟子，本靖香火所在，永遠駐劄。如承召役，毋輒稽違，輔佐行持，恪希應感。一如玄壇律令。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　師度濟生諸司官將，付弟子。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">謹召</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">法中仙靈官吏，仰遁相關，報各令知，委赴嗣法弟子，本靖香火所在，永遠駐劄。如承召役，毋輒稽違，輔佐行持，恪希應感。一如玄壇律令。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　師度開度諸司官將，付弟子。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">嗣法弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，夙植慶基，今逢昌運。佩三洞之寶典，領諸司之金符，衣三品之服章，部九霄之將吏。天上地下，咸聽指呼。陰鬼陽仙，悉歸掌握。呼吸風雨，叱&#21668;雷霆，可謂萬劫遭逢，千生緣幸。傅授儀備，戒誓言周，更宜端莊，拱聽誨飭。上道高妙，非聖不傳。子今受之，關盟諸天，金文玉簡，佩奉勿宣。&#28801;合神應，坐致自然，應化領教，策役靈仙。敬則神祐，慢則&#26084;臻。玄科真切，戒慎之焉。切勿僥踰，自負盟言。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　三拜退，侍職以卓子退。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　師領弟子，詣三寶前長跪。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　&#21465;：</span><span lang="EN-US" style="color:#993300"><br>
		</span><span style="font-family: 新細明體; color: #993300">具位小兆</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">，謹重誠上啟。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞教雨羅敷，夙仰繼承之重玄。風披拂幸，圓保舉之真。亶賴主維，敢忘控謝。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">向來奉為嗣法弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，歸命瑤壇，傾心玉笈。傳明科於三洞，授正法於諸司。上佐樞機，下宣寅亮。恪遵玉律，授職任以宣揚。肅按金條，役仙靈而駐劄。幸無魔撓，克獲圓成。皆天尊密布以威光，故後學允符於志願。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">敢不一心激越，百體欣愉。玄之又玄，儻悟通真達靈之旨。妙而益妙，疾收齊仙作聖之功。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">仰荷恩私，曷彰報稱。誠惶誠恐，稽首頓首，稱謝以聞。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　都講喝傳度畢，執事恭行三獻。</span><span lang="EN-US" style="color:#993300"><br>
		</span><span style="font-family: 新細明體; color: #993300">具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">，謹重誠上啟三清上聖，十極高真，啟教宗師，一切仙聖。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞黍稷非馨，寓寸天而容與。蘋蘩可薦，憑尺地以鋪張。幸圓受度之小心，實佩傾光之大造。弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">敢不擎拳戴德，頂踵知恩。堅冰&#34326;以學真，勵金蘭而領教。動靜語默，倘忘日月之盟言。身體髮膚，曷逭雷霆之譴令。三師在上，一語不欺。更願弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，善性周圓，道心開發。傳經演教，誓敷聖澤於黃垓。好道求靈，願降神光於紫極。疾證功勤之妙，共期勳行之圓。當竭微軀，共揚大化。千枝燼冷，八鸞返景於虛無。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		百和煙微，九鳳凝光於蒼莽。仰諸天而復位，廓萬聖以回軿。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等控挽無從，瞻依徒切。碧霞羅絡，惟敷祖&#28801;之玄。紫霧迥旋，願衍神功之妙。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">無任懇切之至。</span><span lang="EN-US" style="font-family:
&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　向來</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:#993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">靈寶領教濟度金書卷之二百二十六竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
