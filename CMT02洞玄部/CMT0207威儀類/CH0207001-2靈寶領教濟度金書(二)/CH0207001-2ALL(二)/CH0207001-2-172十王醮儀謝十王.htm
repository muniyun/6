<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../../godking.htm">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO.gif" width="482" height="71"></td>
      </tr>
      <tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="6" color="#008080">洞玄部威儀類</font><font size="3" color="#008080">(CH0207)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0">
		<span style="font-size: 18.0pt; font-family: 新細明體; color: maroon">
		靈寶領教濟度金書</span></p>
		<p style="line-height: 150%; margin-top: 0; margin-bottom: 0">
		<span style="font-family: 標楷體; color: maroon">
		洞微高士開光救苦真人甯全真授靈寶通玄弘教水南先生林靈真編</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">
		卷一百七十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">科儀立成品</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:#993300">預修黃籙齋用</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: #993300">十王醮儀</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">步虛　　燒香頌</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">各禮師存念如法</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #993300">衛靈咒</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		五星虛映，煥景神庭。包羅無外，合&#28801;群靈。潛形杳默，周遊五經。揚威耀日，役使甲丁。卻災除禍，滌穢消氛。萬魔恐怖，龍虎飛奔。紫雲交覆，萬&#28801;齊並。</span><span style="font-size: 8.0pt; font-family: 新細明體; color: #993300">和</span><span style="font-family: 新細明體; color: #993300">：與道合真。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　嗚法鼓二十四通</span><span lang="EN-US" style="color:#993300"><br>
		</span><span style="font-family: 新細明體; color: #993300">無上三天玄元始三&#28801;太上道君，召出</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">身中三五功曹，左右官使者，侍香金童，傳言玉女，五帝直符，直日香官，各三十二人出。出者嚴裝。關啟玄壇天帝神君，當召此間土地里域真官正神，急上闕啟</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">今奉為</span><span style="font-size: 8.0pt; font-family: 新細明體; color: #993300">入齋意</span><span style="font-family: 新細明體; color: #993300">。以今陞壇設醮，願得玉清道&#28801;靈寶妙光下降，流入</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等身中。即使玄壇清淨，內外成真，天無氛穢，地絕妖塵，琳琅振響，十方肅清，萬魔不干，真誠上徹。令</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">所啟，速達俓御太上無極大道北陰酆都玄天大帝</span><span style="font-size: 8.0pt; font-family: 新細明體; color: #993300">御前</span><span style="font-family: 新細明體; color: #993300">。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　請稱法位</span><span lang="EN-US" style="color:#993300"><br>
		</span><span style="font-family: 新細明體; color: #993300">具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">，謹同誠上啟北陰酆都玄天大帝，泰素妙廣真君秦廣大王，陰德定休真君初江大王，洞明普靜真君宋帝大王，玄德五靈真君五官大王，最勝耀靈真君閻羅大王，寶肅昭成真君變成大王，神變萬靈真君泰山大王，無上證度真君平等大王，飛魔演慶真君都市大王，五化威靈真君轉輪大王，左右列曹，文武班僚，主執聖眾，城隍社令，里域土地，冥關幽路，一切威靈。伏聞一&#28801;開光，三極布清微之澤。萬靈奉令，九幽彰黑鬱之權。上承綱紀於玄穹，下握權衡於方域。六天幅列，稟玄憲以雷轟。十地碁分，御丹章而日赫。提封鬼域，嘯命神鄉。凡居化育之中，悉囿生成之內。今弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，夙陶真蔭，幸睹玄綱。遵黃籙以預修，值因後劫。佩赤書而受度，衍慶他生。靖惟經歷之司，盍贄皈依之慶。爰修芹釆，肅罄葵傾。伏願風駟驅馳，乘靈光而&#33669;止。雲驂迅邁，泛梵&#28801;以來臨。不違萬一之忱，式副再三之禱。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">不勝激切之至，再拜奉請。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　請聖　　初獻</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　重稱法位</span><span lang="EN-US" style="color:#993300"><br>
		</span><span style="font-family: 新細明體; color: #993300">具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">，謹重誠上啟北陰酆都大帝，十殿真君，醮筵內外，一切威靈。伏聞視聽自民，上聖昭昭而鑒汝。禍福由己，下民切切以省吾。自天和風靡於業機，故地禁霜明於憲網。陰關受事，陽域承符。是是非非，倘昧修為之政。善善惡惡，難逃考察之公。若稽度命之金書，式按升神之玉簡。二符身佩，真功昭格於南丹。九戒心修，神力密扶於北朔。不經苦惱，可遂超凌。合幽顯以俱崇，&#20120;古今而共仰。今弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，夙宵冰履，寤寐淵臨。念劫劫循環，曷免陽塵之跋疐。生生輪轉，寧無陰咎之顛躋。類蟻磨之弗停，象蛾燈而忘返。百年彈指，九夜寒心。善緣宜逐於今時，福報廣膺於異日。齋嚴星陛，徼紫清濟下之恩。科演雲囊，罄丹赤由中之禱。為落滅於尸累，更消釋於冤愆。負籙膺圖，咸依經法。御符佩券，悉按真乘。煥乎苦海之慈航，妙矣昏衢之慧燭。此生運盡，期不墮於迷途。他世基培，應實躋於慶址。既承帝渥，合溷神威。虔干執法之冥曹，冀藉持衡之藻鑑。儀不及物，深&#24921;設醴之恭。情見乎辭，恪致投醪之敬。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">下情無任，不勝虔祝之至。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　亞獻</span><span lang="EN-US" style="color:#993300"><br>
		</span><span style="font-family: 新細明體; color: #993300">具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">，謹重誠上啟北陰酆都大帝，十殿真君，醮筵內外，一切威靈。伏聞中極流恩，仰巍峨之帝闕。北酆秉憲，依赫奕之都曹。三塗九壘以宣勞，六洞十宮而聯事。山蒼萬仞，水黝千尋，統東岱七十四司，列邳羅三十六獄。下司地禁，上贊天機。倘民情捨舊以圖新，則人心轉禍而為福。今弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，皈神至道，請命真經。佩金籙而步武冰清，持玉戒而精神月瑩。告盟三界，證誓十方。願符作善之休，申錫降祥之慶。伏願聖明日鑒，靈赫時歆，關攸司而移字玄圖，&#21201;所部而刊名黑鬱。身前御履，冀常處於光明。身後遊神，永不經於幽暗。朱陵受記，青極流華，常臻福慶之期，每享太平之運。更願寒庭啟旦，夜壑乘晨，息飛戈飄戟之威，停泛雪凝冰之令。炎池火沼，化澄湛之溫泉。劍網刀林，變琳琅之騫樹。車停刃毒，柱息銅燔，冥官推惻隱之心，獄吏發慈悲之念。權收秋殺，恩沛春生。鬼趣幽寥，悉化福堂之界。冥關悽楚，咸成樂國之墟。除簡對於神鄉，絕盟言於泉曲。三生四負，均遂逍遙。九祖七玄，俱蒙解脫。允賴生成之德，式昭化育之仁。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">不勝虔懇之至。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　終獻</span><span lang="EN-US" style="color:#993300"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">謝十王</span></b><span lang="EN-US" style="color:#993300"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">三上中案香　啟白</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">具位</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，謹重誠上啟北陰酆都大帝，冥府十殿佐理真君，醮筵內外列位真靈。恭望聖慈，俯垂昭格。切以生滅循環，無柰駒窗之荏苒。去來輪轉，有同蟻磨之迴旋。自迷雲&#37825;慧日於青霄，而業風鼓層瀾於素壑。生前&#34926;&#34926;，誰操彼岸之舟。身後茫茫，曷整修途之駕。倘非籲天而請命。殆將無地以措躬。今預修弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，切切皈依，拳拳首謝。念有形有累，省身已逼於桑榆。而無德無功，拊己曷生於梨棗。一切坎壈，九地凌兢。惟二符九戒之津梁，倘知佩奉。則五苦三途之羅網，斯免顛淪。幸雲馭之遙臨，肅風壇之&#33669;止。靖惟主宰，亶藉提&#25658;。敢伸首謝之恭，預致精勤之禱。伏願靈威昭廓，聖鑒淵明。體上聖之垂慈，矜下愚之樂善。百年運盡，七寶永遂於逍遙。一理神遷，五明常臻於遊宴。不罹幽暗，常處光明。仰冀慈悲，俯垂印證。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　福生無量天尊</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　引弟子詣第一殿，上香設拜</span><span lang="EN-US" style="color:#993300"><br>
		</span><span style="font-family: 新細明體; color: #993300">
		焚香，供養第一殿秦廣大王太素妙廣真君。恭惟聖慈，位鎮幽都。凡下愚生人，運應減度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第一殿秦廣大王太素妙廣真君。伏願削落罪籍，注紀生編。此日徘徊，名不登於地府。他年超邁，神逕上於南宮。永免拘留，常逢部衛。輒伸善頌，仰贊神功。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　皈依太素冠酆城，權領陰曹耀德星。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　福被蒼生蠲宿翳，等閑度品上朱陵。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　</span><span style="font-size: 8.0pt; font-family: 新細明體; color: #993300">和</span><span style="font-family: 新細明體; color: #993300">：不可思議功德。</span><span lang="EN-US" style="font-family:
&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　宣狀弟子拜退天尊號</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　引至第二殿</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		焚香，供養第二殿初江大王陰德定休真君。恭惟聖慈，位鎮幽都。凡下愚生人，運應滅度，身經太陰，必詣司存。銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命第二殿初江大王陰德定休真君。伏願惡根落滅，善果周圓。丹筆標名，培今生之福址。青編紀字，植他日之昌基。不墮迷途，常歸覺地。輒伸善頌，仰贊神功。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　皈依陰德領圜扉，下翊群靈暢德輝。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　億劫冤愆都洗宥，乘晨凌景上丹墀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　宣狀弟子拜退天尊號</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　引至第三殿</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		焚香，供養第三殿宋帝大王洞明溥靜真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第三殿宋帝大王洞明溥靜真君。伏願疾除罪簿，密紀善功。苦惱不經，免遊神於黑鬱。光明常御，即受記於丹陵。世世夷猶，生生快樂。輒伸善頌，仰贊神功。</span><span lang="EN-US" style="color:#993300"><br>
		</span><span style="font-family: 新細明體; color: #993300">　仰瞻普靜煥陰權，威聳神鄉福更鮮。</span><span lang="EN-US" style="color:#993300"><br>
		</span><span style="font-family: 新細明體; color: #993300">　此世今生常受度，相歡劫劫宴桑田。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　宣狀弟子拜退天尊號</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　引至第四殿</span><span lang="EN-US" style="color:#993300"><br>
		</span><span style="font-family: 新細明體; color: #993300">
		焚香，供養第四殿五官大王玄德五靈真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第四殿五官大王玄德五靈真君。伏願黑編削咎，青簡移名。福萃祿膺，襲禎祥於此世。數周運盡，耀吉慶於他生。霄映有期，陸沉無惱。輒伸善頌，仰贊神功。</span><span lang="EN-US" style="color:#993300"><br>
		</span><span style="font-family: 新細明體; color: #993300">　權尊玄德位陰鄉，推較陽靈善惡彰。</span><span lang="EN-US" style="color:#993300"><br>
		</span><span style="font-family: 新細明體; color: #993300">　願鑒微恂崇善果，百年樂地任翱翔。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　宣狀弟子拜退天尊號</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　引至第五殿</span><span lang="EN-US" style="color:#993300"><br>
		</span><span style="font-family: 新細明體; color: #993300">
		焚香供養第五殿閻羅大王最勝耀靈真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第五殿閻羅大王最勝耀靈真君。伏願簡書削過，符籍登名。祥衍今生，身不逢於陰地。慶昭他世，神即證於陽天。頓悟無為，永辭有漏。輒伸善頌，仰贊神功。</span><span lang="EN-US" style="color:#993300"><br>
		</span><span style="font-family: 新細明體; color: #993300">　皈依最勝握金章，赫奕威權化日長。</span><span lang="EN-US" style="color:#993300"><br>
		</span><span style="font-family: 新細明體; color: #993300">　願沛洪恩除罪咎，逍遙永宴白雲鄉。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　宣狀弟子拜退天尊號</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　引至第六殿</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		焚香，供養第六殿變成大王寶肅昭成真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第六殿變成大王寶肅昭成真君。伏願名登紫府，罪削玄圖。身悟真常，襲慶基於今世。心遊道德，培福址於他生。得見太平，永無衰謝。輒伸善頌，仰贊神功。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　威崇寶肅冠陰僚，珍重元勳鎮八遙。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　普扇仁風蘇障累，佇看接武上雲霄。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　宣狀弟子拜退天尊號</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　引至第七殿</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		焚香，供養第七殿泰山大王神變萬靈真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第七殿泰山大王神變萬靈真君。伏願罪消地禁，名列天曹。障難無侵，削災危於此世。禎祥有慶，萃純嘏於他生。穩步超凌，不經幽暗。輒伸善頌，仰贊神功。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　陰曹神變御天機，典領威神佐玉墀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　惟願登名消罪籍，生生自在任仙飛。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　宣狀弟子拜退天尊</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　引至第八殿</span><span lang="EN-US" style="color:#993300"><br>
		</span><span style="font-family: 新細明體; color: #993300">
		焚香，供養第八殿平等大王無上證度真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第八殿平等大王無上證度真君。伏願移名真籍，定錄仙圖。俓上天門，紀南丹之善櫝。永超地府，朝北極之慈顏。長處逍遙，永無報謝。輒伸善頌，仰贊神功。</span><span lang="EN-US" style="color:#993300"><br>
		</span><span style="font-family: 新細明體; color: #993300">　仰瞻無上典玄綱，昭贊樞機萬化張。</span><span lang="EN-US" style="color:#993300"><br>
		</span><span style="font-family: 新細明體; color: #993300">　受度金符今願佩，永辭惡趣步仙鄉。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　宣狀弟子拜退天尊號</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　引至第九殿</span><span lang="EN-US" style="color:#993300"><br>
		</span><span style="font-family: 新細明體; color: #993300">
		焚香，供養第九殿都市大王飛魔演慶真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第九殿都市大王飛魔演慶真君。伏願消名隱暗，紀績昭明。世世生生，不經由於黑朔。劫劫化化，常遊宴於朱陵。極地無憂，保天有慶。輒伸善頌，仰贊神功。</span><span lang="EN-US" style="color:#993300"><br>
		</span><span style="font-family: 新細明體; color: #993300">　逍遙演慶仰玄班，下統風輪極壘寰。</span><span lang="EN-US" style="color:#993300"><br>
		</span><span style="font-family: 新細明體; color: #993300">　願滅無邊諸過咎，劫塵消盡陟天關。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　宣狀弟子拜退天尊號</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　引至第十殿</span><span lang="EN-US" style="color:#993300"><br>
		</span><span style="font-family: 新細明體; color: #993300">
		焚香，供養第十殿轉輪大王五化威靈真君。恭惟聖慈，位鎮幽都。凡下愚生人，運應滅度，身經太陰，必詣司存，銓量無隱。今有弟子</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">，遵預修之玉訣，憑受度之金科，肅按經儀，聿修齋事，皈命地府第十殿轉輪大王五化威靈真君。伏願紀名生籍，削字刑編。鳳戒身參，永安閑於大地。龍符心佩，常宴樂於中天。不墮迷塗，常臻覺岸。輒伸善頌，仰贊神功。</span><span lang="EN-US" style="color:#993300"><br>
		</span><span style="font-family: 新細明體; color: #993300">皈依五化聖中尊，權領玄綱道性存。</span><span lang="EN-US" style="color:#993300"><br>
		</span><span style="font-family: 新細明體; color: #993300">願福群靈垂雨露，他生&#25658;手禮慈尊。</span><span lang="EN-US" style="color:#993300"><br>
		</span><span style="font-family: 新細明體; color: #993300">　　　宣狀</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　積功成聖天尊</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　送聖</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　重稱法位</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">，謹重誠上啟北陰酆都玄天大帝，十殿真君，醮筵內外一切威靈。伏聞神享克誠，諒鑒勤拳之禱。民懷常惠，敢忘赫奕之恩。秩筵願鑒於蟻忱，側席諒垂於鴻造。以今敷陳告備，奠獻既周。鹵簿凌虛，諒返北單之駕。威儀耀野，須旋東岱之輿。陰風浙瀝於風輸，愛日融怡於日觀。諸僚復位，列屬旋班。投轄情鍾，希恕獻芹之瀆。升車恩浹，冀垂釆菲之私。庶下慰於民情，爰上符於天貺。</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">下情不勝激切，攀戀之至，謹稽首再拜奉送。</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">　　　存神燒香</span><span lang="EN-US" style="font-family:&quot;New MingLiu&quot;;color:#993300"><br>
		</span><span style="font-family: 新細明體; color: #993300">
		香官使者，左右龍虎君，侍香諸靈官，當令</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">設醮之所，自然生金液丹碧芝英，百靈眾真交會，在此香火爐前。令</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">學道得道，求仙得仙，齋官獲福，幽顯沾恩，十方仙童玉女，侍衛蘭&#28895;。傳</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">向來所啟，速達俓御太上無極大道北陰酆都玄天大帝</span><span style="font-size: 8.0pt; font-family: 新細明體; color: #993300">御前</span><span style="font-family: 新細明體; color: #993300">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　回軿頌</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　寶華圓滿天尊引出</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;;color:#993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">靈寶領教濟度金書卷之一百七十二竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
